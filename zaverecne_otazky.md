**Otázka č. 1**

**Vymezte speciální pedagogiku jako vědní obor, její předmět a cíl.**


Speciální pedagogiku můžeme **definovat** jako vědní obor, který se zabývá zákonitostmi výchovy a vzdělávání a rozvojem jedinců, kteří jsou znevýhodněni vůči většinové populaci  v oblasti fyzické, psychické nebo sociální a mají speciální výchovně vzdělávací potřeby. 

**Předmětem** speciální pedagogiky jsou jedinci s různými druhy postižení. Jedinci, kteří mají vzhledem ke svému znevýhodnění specifické (speciální) potřeby v oblasti fyzické, psychické či sociální. 

**Základním cílem** speciální pedagogiky je dosáhnout u postiženého jedince co možná nejvyššího stupně socializace, vytváření nezbytných podmínek a předpokladů k jeho dosažení. 

**Důležitým cílem** je také dosažení změny v postojích některých členů společnosti vůči znevýhodněným spoluobčanům.

**Dílčí cíle SP** spočívají např. v dosažení určitého stupně edukace či postupného rozvoje některé oblasti u konkrétního znevýhodněného jedince. 

**Socializace** – dosáhnout co možná nejširšího uplatnění v životě (pracovním, společenském i osobním).

**Resocializace** – navrácení zpět do života – závisí na stupni postižení, době vzniku

**Stupně socializace:**

- **integrace** – snaha o úplné zapojení jedince, jedinec se stává zcela nezávislý, samostatný
- **adaptace** – přizpůsobení jedince společenskému prostředí pouze za určitých podmínek (nebyl zbaven efektivity beze zbytku, samostatný pouze za určitých okolností a ohledů – úprava pracoviště, sluchadla)
- **utilita** – sociální upotřebitelnost za dohledu a řízení ze strany jiných osob (efektivita byla z valné části odstraněna, jedinec není úplně samostatný)
- **inferiorita** – sociální nepoužitelnost, zcela nesamostatný, odkázán na péči jiných, nelze mluvit o socializaci, zbývá jen **segregace** – vydělení ze společnosti, vylučování

**Druhy socializace:**

- **úplná** – možná jen ve formě integrace, adaptace (u všech jedinců s postižením mimo mentálního, tam jen u lehkých)
- **částečná** – utilita

Socializační proces má začít co nejdříve, aby se efektivita nerozvíjela a nefixovala. 


**Otázka č. 2**

**Popište současné trendy uplatňované ve speciální pedagogice, jak ovlivňují současné pojetí tohoto oboru? Jak se vyvíjel postoj společnosti vůči znevýhodněným spoluobčanům?** 

**Současné trendy:**

Současná speciální pedagogika je prostoupena snahou **(trendy) o humanizaci a integraci**. Hovoříme o humanizační tendenci. Nedílně s hum. tendencemi souvisí tendence integrační. Snaha o integraci handicapovaných osob do většinové populace je ukazatelem stavu vyspělosti a uvědomění společnosti. 

**Současným trendem** je snaha o integraci těch, u nichž je to alespoň částečně možné, do společenského okolí. S tímto trendem souvisí materiální, ekonomické, psychosociální podmínky a jejich vytváření. Dále s ním souvisí vyšší nabídka počtu, variability a kvality sociálních a poradenských služeb a opora v legislativě. Také se objevuje tendence vytvářet speciální pracovní příležitosti. 

**Dalším trendem** je ta skutečnost, že se speciální pedagogika neomezuje pouze na problematiku speciálního vzdělávání, zabývá se problémy spojenými s konkrétním jedincem v průběhu celého života.

**Jak se vyvíjely postoje vůči znevýhodněným jedincům:**

- postoj **represivní**, spočívající v přidělení nálepky neschopného, nepotřebného nebo dokonce nežádoucího jedince. V přístupu lze zaznamenat lhostejnost, odmítání až likvidaci. (období starověku i částečného raného středověku)
- postoj **segregativní**, spočívá ve vyloučení jedince ze společnosti, ponechání znevýhodněných jedinců náhodné pomoci blízkých, ve vymezení minimálních možností pro seberealizaci ( období středověku)
  - postoj **charitativní**, spočívající v přidělení nálepky ubožáka, neschopného se o sebe postarat, potřebující ošetření a pomoc. Tento postoj je již odlišný od předchozích, postižení nejsou odmítáni, objevuje se soucit a první organizované formy institucionalizované pomoci, avšak dobrovolné. Na péči se začínají podílet různé subjekty např. církve a církevní řády. Zaznamenat můžeme i působení jednotlivců z řad šlechty. Toto období můžeme datovat cca od nástupu renesance
  - postoj  **humanistický**, charakteristický pro současnost. Základním východiskem tohoto přístupu ke znevýhodněnému jedinci je zachování přirozeného principu důstojnosti každého člověka.










**Otázka č. 3**

**Jak je vnitřně speciální pedagogika členěna? Charakterizujte jednotlivé dílčí disciplíny speciální pedagogiky.** 

Speciální pedagogika se vnitřně člení na dílčí subdisciplíny, dle druhu poruchy, handicapu a z něho vyplývající znevýhodnění vůči většinové populaci.

**Etopedie**

Je dílčí disciplína speciální pedagogiky, jež se zabývá výchovou a vzděláváním jedinců, kteří jsou mravně narušeni, trpí poruchami chování a mají související problémy v sociálních vztazích.

**Psychopedie**

Je dílčí disciplína speciální pedagogiky, jež se zabývá výchovou a vzděláváním jedinců, kteří mají poruchu, handicap a jsou znevýhodněni v oblasti mentální. Patří sem jak vrozené, tak získané poruchy  a handicapy. Psychopedie se také zabývá rehabilitací a terapií těchto jedinců.

**Somatopedie**

Je dílčí disciplína speciální pedagogiky, jež se zabývá výchovou a vzděláváním osob, které jsou nemocné, zdravotně oslabené, nebo mají omezenou mobilitu. Somatopedie se rovněž zabývá rehabilitací a terapií.

**Logopedie**

Je dílčí disciplína speciální pedagogiky, jež se zabývá výchovou a vzděláváním osob, které mají handicap v oblasti komunikačních schopností. Zabývá se odstraňováním a korekcí poruch v uvedené oblasti.

**Surdopedie**

Je dílčí disciplína speciální pedagogiky, jež se zabývá výchovou a vzděláváním osob, které mají handicap z důvodu poruchy v oblasti vnímání sluchem.

**Oftalmopedie:**

Je dílčí disciplína speciální pedagogiky jež se zabývá výchovou a vzděláváním osob, které mají handicap z důvodu poruchy v oblasti vnímání zrakem. Někdy se můžeme setkat se starším názvem **tyflopedie** (tyflos – slepý). Přesnější vymezení je oftalmopedie, neboť předmětem jejího zájmu jsou nejen nevidomí, ale i jedinci s jinými poruchami a handicapy.

V současnosti se můžeme setkat ještě s vymezováním dvou dalších subdisciplín:

**Speciální pedagogika osob s kombinovaným handicapem**

Jedinci s více vadami

**Parciální nedostatky**

Kam patří problematiky výchovy a vzdělávání osob se specifickými poruchami učení (touto problematikou se zabývá i etopedie, ale je třeba přistupovat k takto znevýhodněným jedincům odlišně než vůči těm, kteří mají poruchu chování)



**Otázka č. 4**

**Vysvětlete podobněji klasifikaci handicapů podle doby jejich vzniku. Jak se liší faktory v prenatálním a v postnatálním období?** 

**Porucha** – jakákoliv ztráta nebo abnormalita v psychologické, fyziologické nebo anatomické struktuře nebo funkci.

**Handicap** – nepříznivý stav nebo situace pro daného jedince, vyplývající z poruchy nebo defektu, odchylka od normy, která je tak velká, že se stává nepřijatelnou a přináší proto znevýhodnění.

**Znevýhodnění** – handicap v důsledku poruchy nebo defektu

**a) handicapy a poruchy prenatální**

**Genetické predispozice:**

- vznik  a rozvoj handicapů a poruch  může být podmíněn geneticky. Dle Vágnerové je jejich základem porucha struktury či funkce genetického aparátu, různé chromozomální odchylky a aberace (typickým příkladem je trizomie 21. páru chromosomů a následný Downův syndrom)

` `**Vliv teratogenních faktorů:**

- vliv chemických faktorů, například užívání některých léků v době vývoje plodu, zneužívání psychoaktivních látek (alkohol, nikotin, drogy), různé intoxikace         (například i v souvislosti s potravinami) apod.
- vliv fyzikálních faktorů, například vliv záření (ozáření dělohy matky v době raného těhotenství)
- vliv biologických faktorů, ke kterým patří mimo jiné virová a infekční onemocnění matky v průběhu vývoje plodu ( virus zarděnek), zátěžové situace, stres

**b) handicapy a poruchy perinatální**

- důsledky komplikovaného, nešetrného a protrahovaného (dlouhotrvajícího) porodu:

- důsledek asfyxie z důvodu protrahovaného porodu, dušení plodu, jehož příčinou je obtočení pupeční šňůrou, vdechnutí plodové vody
- mechanické poškození plodu (stlačení hlavičky) při klešťovém porodu a následné krvácení do mozku

**c) handicapy a poruchy postnatální**







**Vliv chemických, biologických a sociálních faktorů**

- vliv chemických faktorů, například – stejně jako je tomu u příčin handicapů vzniklých v prenatálním období, je to zneužívání psychoaktivních látek ( alkohol, nikotin, drogy), různé intoxikace v souvislosti se zneužíváním těchto látek a jedů v souvislosti s životním prostředím ( vznik a rozvoj chronických onemocnění, karcinogenní látky)
- vliv biologických faktorů, ke kterým  patří opět virová a infekční onemocnění jedince v průběhu jeho vývoje a života (zánětlivá onemocnění mozku), různé úrazy
- vliv sociálních faktorů, například nevhodné výchovné podmínky, nízká úroveň, zátěžové situace jako stres, deprivace, strádání až izolace, a to psychická i senzorická








































**Otázka č. 5**

**V čem spočívá poslání a význam speciálně pedagogické diagnostiky? Uveďte přehled nejpoužívanějších diagnostických metod. Mezi které metody byste zařadil analýzu písemného projevu?** 

**Obecným cílem** speciálně pedagogické diagnostiky je co možná nejlépe a nejpečlivěji rozpoznat a charakterizovat konkrétní handicap, a to v oblasti fyzické, psychické a sociální.

**Další cíle** a úkoly speciálně pedagogické diagnostiky jsou specifické a spočívají mimo jiné ve:

- vymezení, které jevy do SP patří obecně, co je  předmětem jejího zájmu jejího zájmu a co není
- stanovení, zda je konkrétní vyšetřovaný ( diagnostikovaný) jedinec předmětem zájmu SP
- rozpoznání, zda je jedinec s vyšší pravděpodobností ohrožen vznikem handicapu
- rozpoznání a stanovení zda je znevýhodnění, které již existuje, ve fázi začínající či vyvinuté ( do jaké míry z hlediska fixace)
- stanovení příčin, které zvyšují pravděpodobnost handicapu, či které k němu a jeho rozvoji již vedly
- stanovení následných metod a postupů, které by ve svém důsledku vedly k odstranění, korekci a eliminaci handicapu  

Vzhledem k tomu, že příčiny vzniku handicapů a znevýhodnění jsou **multifaktorální**, je nutné konstatovat, že nedílnou součástí speciálně pedagogické diagnostiky je **multidisciplinarita**.  

Zjištění příčin, které vedly k následnému znevýhodnění ( nebo zvyšují pravděpodobnost jeho vzniku) má pro speciální pedagogiku a její praxi značný význam. Se znalostí příčin totiž souvisí následný výběr edukačních metod a metod rozvoje osob se speciálními potřebami a také způsob jejich aplikace. 

**Výsledkem speciálně pedagogické diagnostiky je diagnóza**. Diagnózu můžeme charakterizovat jako **komplexní posouzení jedince pro proces speciálně pedagogické péče a to z hlediska fyziologického (zdravotního), psychologického a sociálního**. Je východiskem pro výběr, stanovení a způsob aplikace edukačních metod a metod rozvoje znevýhodněného jedince. 














**Základní metody speciálně pedagogické diagnostiky:**

- **Metody klinické** (cílem je sběr dat a základních údajů o vyšetřovaném jedinci)
  - ***Pozorování*** - spočívá v záměrném systematickém pozorování jedince. Může mít formu přímou či nepřímou, zúčastněnou nebo nezúčastněnou, může být i náhodné, mající orientační význam
  - ***Rozhovor(interview)*** - je poměrně náročnou diagnostickou metodou, vyžadující vyšší zkušenost posuzovatele. S touto metodou souvisejí vyšší nároky na schopnost interpretace dosažených zjištění. Rozhovor probíhá podle určitých kritérií a pravidel. Interview může mít různou formu: strukturovanou, polostrukturovanou nebo nestrukturovanou.
  - ***Rodinná anamnéza(RA)*** – zjišťuje důležité informace a příbuzných. Zkoumá případný výskyt abnormalit a patologií v rodině.
  - ***Osobní anamnéza(OA)*** - navazuje na rodinnou anamnézu a je zaměřena na postižení biologického, psychomotorického a sociálního vývoje šetřeného klienta, součástí je i získávání poznatků o prostředí.
  - ***Analýza produktů činnosti*** - velmi významnou hodnotu mají dopisy, deníky a další obdobné dokumenty. Analýza produktů činnosti vyžaduje značnou schopnost interpretace zjištěných skutečností. Grafologie není všemocná, může být vhodným doplňkem, součástí testové baterie.

- **Metody testové -** představují standardizovaný způsob vyšetření. Cílem aplikace testových metod je realizovat specializované vyšetření s následným odborným stanoviskem. Většinou zkoumáme jejich prostřednictvím určité vymezitelné osobnostní znaky, schopnosti a vlastnosti. (např. myšlení, inteligence, paměť, učení, postoje, zájmy, potřeby a hodnoty).
- *Výkonové testy* - nebo také testy schopností patří k známým diagnostickým metodám. Patří sem např. testy inteligence( jednodimenzinální i komplexní), testy speciálních schopností a jednotlivých psychických funkcí (paměti, zkoušky kreativity, testy organicity..) a testy vědomostí (např. didaktické)
- *Testy osobnosti* – projektivní, objektivní, dotazníky a posuzovací stupnice 

**Mezi které metody byste zařadil analýzu písemného projevu?** 

Je to metoda klinická – konkrétně analýza produktů činnosti - grafologie

















**Otázka č. 6**

**Vysvětlete rozdíl mezi reedukací a kompenzací. Co je míněno pod pojmem ucelené (komprehenzivní) rehabilitace?** 

SPECIÁLNĚ PEDAGOGICKÉ NÁPRAVNÉ METODY: 

1) zaměřené na příčinu handicapu tj. na poruchu přímo: 

1. **Reedukace**- můžeme vymezit jako souhrn postupů speciální pedagogiky, kterými můžeme zlepšit a přiměřeně k možnostem konkrétního jedince, zdokonalit výkonnost poškozené či narušené funkce. S metodou reedukace souvisí přístup monosenzoriální. ***Monosenzoriální přístup*** spočívá v maximálním využití všech možností pro rozvoj funkce. ***Multisenzoriální*** vychází z tvorby podpůrných asociací z jiných smyslových oblastí pro rozvoj reedukované funkce.
1. **Kompenzace**- lze vymezit jako souhrn postupů speciální pedagogiky, zaměřený na zlepšení a zdokonalení jiných funkcí než funkce narušené či poškozené. Podstatným rysem je multisenzoriální přístup.

1) zaměřené na eliminace handicapu:

- **Rehabilitace**- lze vymezit jako souhrn postupů speciální pedagogiky, zaměřených na úpravu společenských vztahů, možností společenské a pracovní seberealizace. **Cílem** je subjektivní uspokojení speciálních potřeb handicapovaného jedince. 

Vzhledem k výše uvedeným cílům rehabilitace tento proces zasahuje řadu aspektů a oblastí společenského života. Proto se objevuje i přístup, hovořící o 

- **komprehenzivní ( ucelené) rehabilitaci.** Rehabilitace  je komplexně realizována v oblasti:
- LÉČEBNÉ: léčba medicínskými prostředky + fyzioterapie, léčba zprostředkovaná, operace, rehabilitace
- VÝCHOVNĚ.VZDĚLÁVACÍ: výchova a vzdělávání všeobecně, odborné, příprava na povolání, výchovné poradenství
- PRACOVNÍ: výchova k práci, kvalifikace osob se sníženou pracovní schopností, rozvoj vědomostí, dovedností, návyků v pracovním procesu, rekvalifikace, zvyšování profesní a odborné úrovně 
- SOCIÁLNÍ: rozvíjení schopnosti sociální adaptace, upevnění pocitu soběstačnosti, sociální zajištění, bydlení, domácnost, doprava, hlavní životní náplň, využívání volného času- pomoc při zajištění zaměstnání bydlení, úkonů nutných k životu ve společnosti
- PSYCHOLOGICKÉ: formování správného sebepojetí, vyrovnání se s postižením, rozvoj motivace, duševní hygiena- psychoterapie, ovlivňování motivace a postojů
- TECHNICKÉ: pomůcky: ortopedické, ortoptické, akustické, protézy, odstraňování vnějších bariér- bezbariérové přístupy
- PRÁVNÍ: zákony a směrnice, čili legislativní opora k zajištění práv a nezbytné péče
- EKONOMICKÉ: organizace specifické pracovní činnosti jedinců s handicapem


1) zaměřené na předcházení handicapu:

- prevence (P-předcházení, S-zabránit nepříznivému vývoji již u handicapu, T-následná péče)

**Otázka č. 7**

**Jaké otázky materiální, technické, psychické a sociální jsou spojeny s integrací handicapovaných?**

**INTEGRACE** – úplné začlenění a splynutí handicapovaného se společností – běžnou populací: výchovou, vzděláním, pracovním uplatněním, společenským soužitím. Jedinec je nezávislý, samostatný a rovnocenný partner, nevyžaduje zvláštní přístup, defektivita u něj není nebo se s ní vyrovnal.

**Integrace** / sjednocení, spojení/ - spolužití znevýhodněných a neznevýhodněných při přijatelně nízké míře konfliktnosti vztahů těchto skupin.

**Integrované vzdělávání –** úplné zapojení jedince do běžného edukačního procesu v běžném školním prostředí

**Integrativní snahy:**

1) medicínský model
- vychází z biologických, organických nebo funkčních příčin
- péče je orientovaná medicínský
- cílem je léčba a překonání poruchy (handicapu)

integrace: přizpůsobení se stávající struktuře, změna školskému systému není nutná

1) sociálně-patologický model
- odlišnost vychází ze sociálních problémů (společenská přizpůsobivost a diskriminace)

integrace: sociální terapie

1) model prostředí
- jedinci jsou integrováni do běžného prostředí, které se mění vzhledem ke specifičnosti potřeb účastníků

1) antropologický model
- primárně jde o zlepšení vztahů a interakce
- handicapovaný jedinec na společenské seberealizaci dohromady s okolím
- vzájemné respektování všech s ohledem na jedinečnost a potřeby





**Roviny :**

**-** rodinná=vstupní pro normální socializaci

`	`- školní=vstupní pro speciální výchovu

`	`- pracovního zařazení

`	`- volného času

`	`- společenská

**Vytvoření podmínek pro integraci:**

- **psychosociální** / překonání předsudků, stereotypů v hodnocení, odstranění pocitu zneklidnění z kontaktu s handicapem, rozvoj potenciálu integrace/
- **ekonomické** / pomůcky, návratnost investice/
- **právní a politické** / legislativa, možnost osobního asistenta, slovní hodnocení/
#####
##### **Proces integrace ve 3 modifikacích:** 

**ASIMILACE** - handicapovaný převezme způsoby chování většiny, jak bude moci, odlišnost je brána jako negativní, a proto je redukována, vede k pozitivním změnám u lehce handicapovaných, pravidla převezme tolik, kolik je schopen.

**AKOMODACE** - není potlačována odlišnost, uznána svébytná práva handicapovaného, přizpůsobení se způsobům a pravidlům většiny, vede k částečné integraci v rámci zvláštní skupiny

**ADAPTACE** - oboustranné přizpůsobování, kreativní úsilí přiblížit se vzájemně, dynamické proces, vede k permanentní a interaktivní integraci

**Inkluze** – spolužití znevýhodněných s ostatní populací bez předchozího vydělení




































**Otázka č. 8**

**Uveďte neznámější speciální výchovné, vzdělávací a poradenské instituce. Charakterizujte vybranou instituci, její poslání, cíl, předmět, rozsah a typ poskytované služby, jaké užívá metody pro splnění svých cílů.** 

**Poradenství k životu patří, existuje už od pradávna**

- **zjišťuje**: nadání, dává rady ohledně výchovy dětí v rodině, profesní se zabývá volbou povolání, zabývá se dětmi s výchovnými problémy
- **používá**: standardizované diagnostické testy, které zjišťují intelekt, preferenci povolání
- určena je hlavně pro zdravou populaci
- místnosti ve kterých se poradenství odehrává se dříve nazývaly laboratoří
- **úkoly**: pomáhá překonat překážky v osobním vývoji a pomáhá naplánovat budoucnost, radí v životě osobním i profesním
- **osobnost**: Václav Hrabal ml., st.,  prof. Langmajer, Matějček
- **cíl**: umožnit klientům, aby si uvědomili slabiny a silné stránky své osobnosti

**2 větve:**

\1) výběr povolání (profese)

\2) pro děti a mladistvé a jejich výchovné problémy + vzdělávací potřeby

**Historie:**

- První výzkumy v této oblasti v USA (1908)
- 1919: První kniha o poradenství u nás
- 1928: 22 poraden pro rodiče (volba profese pro jejich děti+řešení problémů výchovných)
- ÚSTAV LIDSKÉ PRÁCE V PRAZE
- PF UK PRAHA zjišťovala úroveň poradenství u nás, po roce 1990 reorganizace
- 1994: založení IPPP v ČR (nabízí služby, ale nesmí kontrolovat a hodnotit, není ani nejvyšším orgánem)

Všechny instituce poskytují poradenství zdarma!!!

PPP			SVP			SPC 		(jsou na stejné úrovni)

výchovný poradce	školní psycholog	speciální pedagog	preventista

\- speciální pedagogika

\- SPU

\- profesní orientace


- vše je ošetřeno zákonem z 5. února 2005
- zákon stanovuje kompetence, rozsah toho co má daný specialista ve své kompetenci
- psychologické poradenství se děje pod záštitou psychologie (tedy zdravotnictví)
- po roce 1989 se přeorganizovaly poradny na: **pedagogicko psychologické poradny-** nemají ředitele, mají vedoucího, každá poradna spadá pod řídící poradnu



**Institut pedagogicko psychologického poradenství (IPP)**

- jen metodicky řídí, nenařizuje, spadá pod ministerstvo školství, jde o poměrně složitý orgán

**Pedagogicko psychologická poradna (PPP)**

- mají velkou pravomoc, legislativa jim dala možnost rozhodovat o důležitých věcech, jsou státní
- věnují se zdravé populaci 3-19 let
- **složení**: vedoucí střediska, speciální pedagogové, dále tam patří logoped, sociální pracovník, psycholog
- specialisté vyšetřují děti s různými problémy - SPU
- věnují se přímé i nepřímé činnosti (relaxační kurzy …)
- rozhodují o integraci dětí se SPU: začlenění handicapovaného dítěte do běžných škol, je to jediná instituce, která o integraci může rozhodnout, od každé školy v oblasti zajišťují zpětnou vazbu na individuální vzdělávací plán (IVP)
- spolupráce v oblasti nápravné péče
- spolupráce s výchovnými poradci
- rozhodují o odkladu povinné školní docházky, píší rozhodnutí
- dítě v PPP podstupuje psychologické a pedagogické vyšetření
- bezplatně můžeme PPP požádat o profesní diagnostiku svého dítěte

**Speciálně pedagogické centrum (SPC)**

- je na stejné úrovni jako PPP, vznikly pro roce 1989
- podle postižení se dělí na SPC pro: 		mentálně postižené

sluchově postižené

tělesně postižené

zrakově postižené

děti s vadami řeči

pro děti s artistickým spektrem

- vyhledávají děti s postižením (depistáž) v oblasti, kde působí
- pracují s rodiči i dětmi
- pomáhají s vypracováním IVP
- nabízí pomůcky, odbornou literaturu
- pomáhají s vypracováním ergoterapeutického plánu např. na rozvoj jemné motoriky
- zpracovávají program pro léčebné pobyty
- pomoc při žádání o speciální příspěvky
- zřizovány jsou na místech, kde se ve větší míře nakupí dané postižení
- zřizovány jsou zpravidla při speciálních školách
- **složení: spec.pedagog se státní zkouškou z psychopedie, spec.pedagog dle typu postižení, na které je SPC zaměřeno, sociální pracovník** 	







**Střediska výchovné péče (SVP)**

- vedoucím je zpravidla vysokoškolák: speciální pedagog, dále zde pracuje sociální pracovník, psycholog, učitel na výuku
- dítě dochází do ambulance, či poté na krátkodobé pobyty, které musí platit rodina, což je pro většinu klientů odrazující, je možný příspěvek od úřadu
- jsou zřizovány podle regionu, mají pobočky (zpravidla jsou zřízené při DÚ nebo VÚ)
- spec. pedagog čerpá z žákovské knížky a dotazníku na jehož základě je rozhodnuto o docházení dítěte (vstupní anamnestické údaje zajistí sociální pracovník), dotazník vypisuje škola, důležitá je spolupráce s rodinou a kmenovou školou
- k samotnému pobytu musí již dát souhlas rodiče, protože se musí platit, pobyt je 6-8 týdenní, poté následná péče
- při pobytu jsou děti ve skupinách, lze i koedukované pobyty
- tato zařízení organizují i kulturní vyžití při pobytu
- SVP nedává integraci na SPCH (to dává PPP)

**Výchovný poradce**

- škola s počtem žáků nad 500 podle zákona by měla mít dva výchovné poradce
- jde o vysokoškolsky vzdělaného pedagoga (výchovné poradenství po VŠ – i 13.platová třída)
- výchovný poradce, je-li učitel, měl by mít snížený úvazek o 1-3 hodiny týdně
- vypracovává IVP s učiteli, vede učitele při práci s problémovými dětmi, nevstupuje však do kompetencí učitele
- spolupracuje s rodiči
- orientuje se v nabídce sociálních služeb v oblasti působnosti školy
- metodicky vede začínající učitele
- musí mít dokumentaci všech integrovaných žáků + žáků, kteří prošli poradnou
- zajišťuje předání dokumentace zák.zástupci, nikoliv nové škole /např.zprávy z vyšetření)
- jsou- li dva: jeden má na starosti výukový a vzdělávací problém a druhý profesní orientaci, pokud jsou dva rozdělují si tedy činnosti
- zodpovídá za všechny integrované i vyšetřené žáky ve škole

**Informační a poradenské středisko (IPS) pro volbu povolání**

- nachází se při úřadu práce
- zaměřeno je na žáky devátých tříd a ty, co vychází ze SŠ na VŠ
- pořádají besedy, dny otevřených dveří na školách, fungují až do večera, mohou docházet i rodiče při shánění informací o možnostech studií na různých školách, o různých oborech
- dítě může přijít i samo
- testy profesní orientace vykonávají bezplatně 







**Speciální pedagog**

- nemusí na školách být
- zajišťuje vše kolem SPU + dětí s handicapem + dětí nadaných
- prochází všemi třídami a provádí depistáž
- program nápravné péče
- shromažďuje informace o dalším vzdělávání dětí po ukončení PŠD

**Školní psycholog**

- je to magistr s orientací na školní psychologické problémy
- mohou pracovat externě, není to povinná funkce na škole
- internisté jsou pedagogičtí pracovníci, plat mají podle pedagogických tabulek
- zabývá se vzdělávacími problémy dětí, provádí diagnostiku na podnět výchovného poradce, nemůže rozhodovat o integraci, pro toto musí dítě odeslat do PPP nebo SPC
- depistáž dětí s výchovnými problémy

**Drogový preventista – školní metodik prevence**

- musí by být na každé škole ze zákona
- je to učitel, který prošel kurzy v oblasti problematiky drog
- zajišťuje různé typy besed na škole (policie, drogové centrum apod.)
- pomoc: počítačové programy, kroužky, výzkumné ústavy, doučování v rodině
- zajišťuje minimální preventivní program ve všech třídách a dle toho zpracovává preventivní program školy, který je dokumentem školy, musí být vykázáno v třídních knihách
- eviduje záznamy o všech patologických jevech na škole, shromažďuje a zakládá písemné záznamy z jednání, u kterých však nemusí být vždy přítomen


**Asistent pedagoga**

- je podřízen spec.pedagoga popř.výchovnému poradci popř. řediteli školy
- neplatí ho škola, ale ÚP nebo město















**Otázka č. 9**

**Mentální retardace, vymezení pojmu, klasifikace, hodnocení (kvalitativní a kvantitativní). V čem spočívá základní rozdíl mezi mentální retardací a demencí?** 

**Mentální retardace** je souhrnné označení vrozeného defektu rozumových schopností. Postižení je definováno jako **neschopnost dosáhnout odpovídajícího stupně intelektového vývoje (méně než 70% normy), přestože byl takový jedinec přijatelným způsobem výchovně stimulován.** 

Kromě zaostávání v rozumovém vývoji dochází u mentálně retardovaných i k odlišnému vývoji některých psychických vlastností a k poruchám v adaptačním chování. Mentální retardace je vrozený defekt v oblasti rozumových schopností. **Projevuje se** mimo jiné nedostatečným rozvojem myšlení a řeči, omezenou schopností učení a obtížnější adaptací na běžné životní podmínky. Jedná se o **postižení trvalé, které nelze zásadním způsobem změnit (v závislosti na etiologii je možné určité zlepšení)**. Obtíže v porozumění okolí, zvýšený sklon k afektivnímu prožívání i neschopnost ovládat vlastní emoce zvyšují riziko nepřiměřeného chování. Výchovu, vzdělávání a rozvoj lze realizovat přiměřeně ke stupni a příčině defektu ve specializovaných institucích. Na edukaci a rozvoji se podílí rodina, škola, společnost a její jednotlivé subjekty. 

**Kvantitativní hodnocení**

Důležitým **kritériem hodnocení** poruchy rozumových schopností je **kvantita jejich úbytku**. Lze ji určit srovnáním úrovně schopností takto postiženého jedince s normou, pomocí psychologické diagnostiky inteligence. 

Nejznámějším a nejpoužívanějším vyjádřením úrovně inteligence je **IQ** inteligenční kvocient, **Vyjadřuje vztah mezi dosaženým výkonem v úlohách odpovídajících určitému vývojovému stupni (mentálnímu věku) a mezi chronologickým věkem.**

**Kvantitativní hodnocení** inteligence **poskytuje pouhý globální odhad schopností, určující pozici mentálně postiženého člověka k populační normě.** Mentální retardace představuje výrazně sníženou úroveň inteligence. Při její klasifikaci se užívá v současné době 10. revize Mezinárodní klasifikace nemocí, zpracovaná Světovou zdravotnickou organizací v Ženevě, která vstoupila v platnost roku 1992. Podle této klasifikace se mentální retardace dělí do následných kategorií:

- **Lehká mentální retardace (debilita) 50-69**
- **Středně těžká mentální retardace (imbecilita) 35-49**
- **Těžká mentální retardace (idiocie) 20-34** 
- **Hluboká mentální retardace   0-19** 
- **Jiná mentální retardace**
- **Neurčená mentální retardace** 








**Kvalitativní hodnocení** 

Rozumíme jím hodnocení jejich struktury, **hodnocení individuálních zvláštností, předností a nedostatků.** Kvalitativní hodnocení zahrnuje posouzení míry využitelnosti zachované inteligence a kognitivních funkcí mentálně retardovaných.

**Při hodnocení využitelnosti inteligence bereme v úvahu**: 

- převažující** přístup k problémům a preferovaný způsob jejich řešení
- **individuálně typickou úroveň aktivace**, tj. osobní tempo a s ním související úroveň pozornosti a paměti, unavitelnost, úroveň tolerance k zátěži.

Charakteristické kvalitativní znaky inteligence a kognitivních funkcí závisí i na etiologii, příčině defektu.

**Typické kvalitativní znaky inteligence mentálně retardovaných jedinců v důsledku těchto etiologií:** 

- **organické poškození CNS,** kdy kromě mentálního defektu trpí tito lidé často syndromem dětské mozkové obrny nebo drobnějšími poruchami hybnosti. Odlišnosti jejich aktivační úrovně se projevují hyperaktivitou, zvýšenou dráždivostí, poruchami pozornosti a sníženou tolerancí k zátěži. Mají sklon reagovat impulzivně a zbrkle. Bývají častěji motoricky postižení. Mívají i poruchy řeči různého typu. Jedinci uvedenými projevy se označují jako **typ eretický.** 

- **anomálie chromozomů**, kdy v případě Downova syndromu se jedná často o defekt na hranici lehčího až středně těžkého stupně. Tito jedinci bývají klidní, těžkopádní a ulpívaví, avšak emociálně dobře ladění a přizpůsobiví. Nemívají větší výkyvy v chování ani v prožívání. Jedinci s uvedenými projevy se označují jako **typ torpidní**. 
- **psychosociální deprivace**, kdy vlivem kombinace polygenně podmíněného nižšího nadání a výchovné nepodnětnosti mají takto postižení jedinci horší úroveň verbálních schopností, nemají trénovanou paměť a pozornost. Negativní vlivy rodinného prostředí se projevují nedostatečným rozvojem schopností a absencí potřebných pracovních, sociálních a hygienických návyků. Na druhé straně mohou být manuálně zruční a prakticky zdatní. 



















**Lehká mentální retardace (IQ 50—69)** 

Tito jedinci jsou schopni v nejlepším případě uvažovat na úrovni dětí středního školního věku. Respektují některá pravidla logiky, ale nejsou schopni uvažovat abstraktně, i v jejich projevu chybí většina abstraktních pojmů, užívají jen konkrétní označení. Jsou schopni se učit, zvládnou výuku v praktické nebo speciální škote (dříve zvláštní a pomocná). Hlavní potíže ve škole se projevují při teoretické práci. Často mají specifické problémy se čtením a psaním. Většina dosáhne úplné nezávislosti v osobní péči a praktických domácích dovednostech, i když je vývoj proti normě mnohem pomalejší. V dospělosti mohou dosáhnout určité samostatnosti, mohou se pracovně začlenit, potřebují pouze dohled a oporu. Lidé s lehkou mentální retardací tvoří 80 % všech mentálně postižených 

**Středně těžká mentální retardace (IQ 35—49)** 

Uvažování lze přirovnat k myšlení předškolního dítěte. Učení je limitováno na mechanické podmiňování, k zafixování čehokoli je třeba četného opakování. Jsou schopni zvládnout běžné návyky a jednoduché dovednosti. Pokroky ve škole jsou limitované, ale někteří žáci se středně těžkou mentální retardací jsou schopni při odborném vedení navštěvovat s rozdílnými úspěchy program speciální (pomocné) školy. Jsou schopni si osvojit běžné návyky a jednoduché dovednosti, především v oblasti sebeobsluhy. Mohou vykonávat jednoduché pracovní úkony, pokud se nevyžaduje přesnost a rychlost. Potřebují trvalý dohled. 

**Těžká mentální retardace (IQ 20—34)** 

Osoby s tímto stupněm handicapu jsou v dospělosti schopni chápat jen základní souvislosti a vztahy, uvažují na úrovni batolete. Omezení je zřejmé i v oblasti řeči, naučí se nanejvýš jen několik špatně artikulovaných slovních výrazů, které navíc používají nepřesně. Někdy nemluví vůbec. Jejich učení je značně limitováno a vyžaduje dlouhodobé úsilí, i pak zvládnou pouze základní úkony sebeobsluhy a plnění několika pokynů. Často jde o již kombinované postižení, mnozí z nich mají postiženu i motoriku, trpí epilepsií apod. Jsou závislí na péči jiných lidí.

**Hluboká mentální retardace (IQ 0—19)** 

Ve většině případů jde o kombinované postižení. Poznávací schopnosti se téměř nerozvíjejí, takoví lidé jsou maximálně schopni diferencovat známé a neznámé podněty a reagovat na ně libostí či nelibostí. Nevytvoří se ani základy řeči. Jsou komplexně závislí na péči jiných lidí, obvykle bývají umísťování do ústavu sociální péče. 


- Později vzniklé retardace (po 18 měsících života) jsou označovány za získané a v takových případech hovoříme již o **demenci.** 












**Otázka č. 10**

**Jaké příčiny mohou vést k defektu rozumových schopností a rozvoji mentální retardace?** 

Příčinou mentální retardace je postižení CNS, které může vzniknout různým způsobem. **Jde o multifaktoriálně** podmíněné postižení, na jehož vzniku se může podílet jak porucha genetických dispozic, které vedou k narušení rozvoje CNS, tak nejrůznější vnější vlivy, které mohou poškodit mozek v rané fázi jeho vývoje. Obě složky působí ve vzájemné interakci. 

**Příčiny vzniku:** 

- může se jednat o **dědičně podmíněný mentální defekt**, který vzniká na základě poruchy ve struktuře nebo funkci genetického aparátu. K známým patří Downův syndrom, trizomie 21. páru, Klinefelterův syndrom *(XXY),* Turnerův syndrom (XO)…
- **působením teratogenních vlivů v prenatálním věku**. Faktory poškozující** normální vývoj dítěte mohou působit prostřednictvím organismu matky. Jedná se například o vlivy fyzikálních faktorů, chemických faktorů (léky, zneužívání psychoaktivních látek) a faktory biologické (například virové či mikrobiální teratogeny).
- **při porodu, tedy v perinatálním období,** nejčastěji vlivem nedostatku kyslíku (asfyxie) nebo mechanickým stlačením hlavičky,jehož následkem je krvácení do mozku (tzv. perinatální poškození). 
- **postnatální poškození mozku,** jehož následkem je narušení vývoje rozumových schopností. Dohodou bylo stanoveno, že do diagnostické skupiny mentálních retardací budou zahrnovány pouze takové defekty, které vznikly v průběhu prvních 18 měsíců věku dítěte. Později vzniklé retardace jsou označovány za získané a v takových případech hovoříme již o demenci. 

Pokud je příčinou vývojového opoždění nedostatečná a nepřiměřená výchova, nelze mluvit o mentální retardaci. Takový handicap není vrozený, ani trvalý. Vágnerová jej definuje spíše jako sociální poškození vývoje rozumových schopností (dříve nazývaného **pseudooligofrenie**). Jeho příčinou není poškození CNS, ale nedostatek přiměřených podnětů. Pokud by dítě vyrůstalo v podnětnějším prostředí, jeho stav by byl zcela jistě odlišný.





















**Otázka č. 11**

**Jaký je význam kvalitativního hodnocení rozumových schopností pro práci s mentálně retardovanými jedinci?**

Rozumíme jím hodnocení jejich struktury, **hodnocení individuálních zvláštností, předností a nedostatků.** Kvalitativní hodnocení zahrnuje posouzení míry využitelnosti zachované inteligence a kognitivních funkcí mentálně retardovaných.

**Při hodnocení využitelnosti inteligence bereme v úvahu:** 

- převažující** přístup k problémům a preferovaný způsob jejich řešení 
- **individuálně typickou úroveň aktivace**, tj. osobní tempo a s ním související úroveň pozornosti a paměti, unavitelnost, úroveň tolerance k zátěži.

**Charakteristické kvalitativní znaky** inteligence a kognitivních funkcí závisí i na etiologii, příčině defektu.

Typické kvalitativní znaky:

- **organické poškození CNS**, kdy kromě mentálního defektu trpí tito lidé často **syndromem dětské mozkové obrny nebo drobnějšími poruchami hybnosti**. Odlišnosti jejich aktivační úrovně se projevují **hyperaktivitou, zvýšenou dráždivostí, poruchami pozornosti a sníženou tolerancí k zátěži.** Mají sklon reagovat impulzivně a zbrkle. Bývají častěji motoricky postižení. Mívají i poruchy řeči různého typu. Jedinci uvedenými projevy se označují jako **typ eretický.**

- **anomálie chromozomů**, kdy v případě Downova syndromu se jedná často o defekt na hranici lehčího až středně těžkého stupně. Tito jedinci **bývají klidní, těžkopádní a ulpívaví, avšak emociálně dobře ladění a přizpůsobiví.** Nemívají větší výkyvy v chování ani v prožívání. Jedinci s uvedenými projevy se označují jako **typ torpidní**. 

- **psychosociální deprivace**, kdy vlivem kombinace polygenně podmíněného nižšího nadání a výchovné nepodnětnosti mají takto postižení jedinci **horší úroveň verbálních schopností, nemají trénovanou paměť a pozornost.** Negativní vlivy rodinného prostředí se projevují **nedostatečným rozvojem schopností a absencí potřebných pracovních, sociálních a hygienických návyků.** Na druhé straně mohou být manuálně zruční a prakticky zdatní.

**Toto hodnocení má pro další práci s jedinci velký význam-pokud umíme jedince správně zařadit, lépe mu porozumíme a budeme s ním moci lépe pracovat, budeme vědět, jakým stylem řeší zátěžové situace…**











**Otázka č. 12**

**Charakterizujte možnosti edukace a následné společenské uplatnění jedinců s postižením na úrovni středně těžké mentální retardace.** 

**Středně těžká mentální retardace (IQ 35—49)** 

Uvažování lze přirovnat k *myšlení předškolního dítěte*. 

Učení je limitováno na *mechanické podmiňování, k zafixování čehokoli je třeba četného opakování.* Jsou schopni *zvládnout běžné návyky a jednoduché dovednosti*. Pokroky ve škole jsou limitované, ale *někteří žáci se středně těžkou mentální retardací jsou schopni při odborném vedení navštěvovat s rozdílnými úspěchy program speciální (pomocné) školy.* Jsou schopni si *osvojit běžné návyky a jednoduché dovednosti, především v oblasti sebeobsluhy.* Mohou vykonávat *jednoduché pracovní úkony, pokud se nevyžaduje přesnost a rychlost*. **Potřebují trvalý dohled.** 

Rodiče dětí s mentálním postižením mohou využívat i služeb poradenských speciálně pedagogických center pro mentálně retardované, která pracují při mateřských školách, středisek pomoci v krizových situacích, klubů rodičů dětí s mentální retardací, fonoték, videoték, půjčoven hraček a kompenzačních pomůcek apod.

**Základní škola speciální** 

(Vzdělávací program pomocné školy a přípravného stupně pomocné školy) 

Vzdělávání v** základních školách speciálních (dříve pomocných školách) je v současné době desetileté. V pomocné** škole se vzdělávají žáci s takovou úrovní rozvoje rozumových schopností, která jim *nedovoluje prospívat v běžné ani v praktické základní škole*. Těžiště práce speciální školy **spočívá ve výchovné a vzdělávací činnosti zaměřené na poskytování elementárních vědomosti, dovedností, na vytváření návyků potřebných k uplatnění v praktickém životě,k dosažení maximální možné míry samostatnosti a nezávislosti na druhých osob a k zapojení do společenského života.** 

Jedním ze závažných úkolů pomocné školy je vybavit žáky triviem základních vědomostí a dovedností, to znamená naučit je číst, psát a počítat. Zvládnutí těchto požadavků je pro některé žáky pomocné školy velmi náročné, pro jejich další život má** však mimořádný význam. Zcela novou funkcí pomocná  školy je připravovat žáky k dalšímu vzdělávání. Absolventi pomocné školy mají možnost pokračovat ve svém vzdělávání v praktické škole a získat tak kvalifikaci k vykonávání jednoduchých pracovních činností. Na rozdíl od ostatních škol, kde se žáci mohou podřídit a přizpůsobit požadavkům škoty, na speciální škole je třeba vzdělávací požadavky operativně přizpůsobovat individuálním schopnostem a možnostem jednotlivých žáků. 

**Přípravný stupeň pomocné školy** 

(Vzdělávací program pomocné školy a přípravného stupně pomocné školy) 

Přípravný stupeň pomocné školy si klade za cíl umožnit školní vzdělávání těm žákům, kteří by vzhledem k těžšímu stupni mentální retardace nebyli schopni prospívat ani na nižším stupni pomocné školy, ale u nichž *jsou patrné určité předpoklady rozvoje rozumových schopností, které by jim perspektivně mohly umožnit absolvovat pomocnou školu nebo alespoň její část.* Přípravný stupeň pomocné škoty je koncipován jako tříletý s tím, že žák má možnost po splnění určitých kritérií v každém z ročníků přejít do nižšího stupně pomocné školy či jiné formy vzdělávání odpovídající jeho schopnostem. 

**Otázka č. 13**

**Charakterizujte typické znaky myšlení a řeči mentálně retardovaných. Jaké nápadnosti se objevují v jejich chování, jaká je jejich příčina?** 

**Odlišnosti v myšlení**

Typickým znakem jedinců s mentální retardací je omezenější potřeba zvídavosti a preference podnětového stereotypu. Takoví jedinci bývají obvykle 

- pasivnější a více závislí na zprostředkování informací jinými lidmi 
- orientace v běžném prostředí je pro ně mnohem náročnější, protože hůře rozlišují významné a nevýznamné znaky jednotlivých objektů a situací, a hůře chápou i jejich vzájemné vztahy 
- svět je pro ně méně srozumitelný, a proto se jim může jevit více ohrožující. 
- důsledkem toho je silnější závislost na jiném člověku, který se stává prostředníkem mezi mentálně postiženým a vnějším světem 
- uvažování je ovlivňováno jakýmkoliv aktuálním děním. Pro konkrétního jedince je důležité, jak se mu situace jeví, o její podstatě není schopen uvažovat. Nedokáže se odpoutat od vlastního pohledu, od vlastních pocitů a potřeb, které jeho poznávání různým způsobem zkreslují. 
- neschopnost nadhledu se  projevuje sníženou kritičností a vyšší sugestibilitou mentálně retardovaných osob. 

**Myšlení mentálně retardovaných jedinců je zjednodušené, omezené a vázané na konkrétní skutečnost. Myšlení mentálně postižených je obecně charakteristické značnou stereotypností, rigiditou a ulpíváním na určitém způsobu řešení.** Tato ulpívavost a preference známého je obranou před subjektivně nesrozumitelnými, novými a neznámými podněty, které jsou jim nepříjemné a mohou vyvolávat různé obavy. 

**Odlišnosti v řeči** 

Řeč bývá postižena z hlediska formálního i obsahového. Typickými znaky řečového projevu mentálně retardovaných jsou následující:

- projev bývá nápadný méně přesnou výslovností, 
- nižší schopnost porozumět i běžnému verbálnímu sdělení, protože mají omezenější slovní zásobu a větší potíže v pochopení celkového kontextu. Složitější slovní obrat, ironii, žert apod. vůbec nejsou schopni chápat. Stručná a jednoduše formulovaná konkrétní informace je nejvhodnější variantou. Lidé s lehkým stupněm defektu zvládnou běžné konkrétní pojmy a základní slovní obraty. U těžších stupňů defektů se verbální schopnosti nerozvíjejí vůbec, 
- jazyková necitlivost (agramatismy), nápadná jednoduchost vyjadřování, 
- v případech, kdy se jedná o těžší stupně postižení, nabývá významu komunikace neverbální, s obtížemi při porozumění. 










**Odlišnosti v učení** 

- schopnost učení je obecně v různé míře omezena. 
- nedostatky v koncentraci pozornosti a paměti 
- učení je převážně mechanické
- veškeré informace, dovednosti i návyky se fixují ve své rigidní podobě a také bývají stejným způsobem užívány
- jakákoliv změna činí mentálně retardovaným značné potíže. Motivace k učení bývá nižší vzhledem k obtížnějšímu porozumění
- je nezbytné využívat specifické odměny (sladkosti apod.), na které reagují pozitivně a lze jimi velmi dobrým způsobem motivovat. 

**Specifičnosti v oblasti emocionality a motivace** 

- **zvýšenou dráždivost a větší pohotovost k afektivním reakcím.** Nedostatečná kontrola a ovládání vlastních emocí, spojená s koncentrací na přítomnost, vede k preferenci takového jednání, které přináší bezprostřední uspokojení. 
- **tendenci uspokojovat svoje potřeby neodkladně a bez zábran.** Pokud toho nedosáhnou, prožívají tuto situaci jako silně frustrující a reagují na ni různými obrannými mechanismy. Obvykle jde o zesílení tendence zbavit se nežádoucího omezení nebo afekt vzteku, který lze chápat jako projev bezmocného protestu. 

**Nápadností v chování** 

- **nejsou schopni porozumět obecně platným hodnotám a normám,** pochopit jejich podstatu, důvodem je odlišné zpracování informací a sklon k jinému způsobu reagování. Mentálně postižený člověk se řídí především emocionálními impulsy. 
- **mají zvýšenou pohotovost k afektivním reakcím**, které nedovedou přijatelným způsobem ovládat, bývají reakcí na situaci, které nerozumí a nejsou ji schopni zvládnout. 
- **neschopnosti vyjádřit svoje aktuální pocity standardnějším a pro ostatní srozumitelným způsobem.** Taková aktivita (např. bušení hlavou do zdi, křik, sebepoškozování) slouží ke komunikaci s okolím, jejich prostřednictvím mu sdělují subjektivně důležité informace. 























**Otázka č. 14**

**Jaké jsou složky a formy výchovné práce, realizované v rámci ústavní péče, jaký je jejich cíl?** 

Zřizovatelem **ústavů sociální péče** mohou být různé subjekty.V ČR jsou zřizovateli nejčastěji orgány státní správy a samosprávy **Ústavní péče** je poskytovaná jednak v ústavech pro mládež, kam jsou zařazováni jedinci od tří let do skončení povinné školní docházky, eventuálně do ukončení přípravy na povolání, nejvýše však do 26 let, a dále v **ústavech pro dospělé**. Toto ustanovení se v praxi vzhledem k mentálnímu věku svěřenců nedodržuje a rozdíly mezi ústavy pro mládež a dospělé se postupně stírají. 

**Pro mentálně retardované se zřizují ústavy s denním, týdenním a celoročním pobytem**. Denní stacionáře se zaměřují zpravidla na vzdělávací aktivity, pracovní rehabilitaci, různé druhy terapií, různé další formy rehabilitace, volnočasové aktivity apod. Jsou určeny pro děti, mládež i dospělé. Týdenní zařízení představují kompromis mezi domácí a ústavní péčí. Pracovní dny tráví klienti v ústavu a víkendy se svou rodinou.

**Ústavy sociální péče s celoročním pobytem** jsou určeny pro dlouhodobý pobyt klientů s mentálním defektem těžšího stupně a pro občany mající vedle mentálního defektu těžšího stupně též tělesnou nebo smyslovou vadu a **potřebují trvalou celodenní specializovanou péči**. Osoby s mentálním defektem lehčího stupně mohou být do celoroční ústavní péče přijati také, a to jestliže nezbytně takovou péči potřebují. Na klienty ústavu je působeno různými výchovnými a vzdělávacími aktivitami. Tato činnost je realizována ve výchovných, zpravidla cca 12členných skupinách. **Výchovné skupiny jsou vytvářeny zejména podle rozumových schopností svěřenců.** Nejméně handicapovaní jedinci a další, kteří mohou být vzděláváni, se zúčastňují výchovných a vzdělávacích aktivit v různých typech specializovaných zařízení (praktická či speciální škola, rehabilitační program, speciální třídy při ÚSP). Výchovně vzdělávací, pracovní a speciální terapeutické programy jsou **doplňovány činnostmi zájmovými**, např. sportovními, kulturními apod. Jedinci s těžším stupněm znevýhodnění se zabývají speciálními vzdělávacími aktivitami zaměřenými na rozvoj řeči, na smyslové vnímání a na rozvoj sebeobslužných činností. Nejvíce handicapovaným, kteří musí být umístěni trvale na lůžku, je poskytována **fyzioterapeutická a rehabilitační péče a speciální terapie.** 

Některé ústavy zřizují pro své klienty **chráněná bydlení**. Prakticky jde o místnosti či byty, v nichž jsou klienti ubytováni po jednom až po třech. Klienti si je sami udržují, Sami si vaří. Personál ústavu je navštěvuje jen na krátkou dobu a pomáhá v nejnutnějších případech.

**Složky ústavní výchovy** 

**— výchova rozumová**, jejímž *hlavním cílem je rozvíjení poznání a myšlení bezprostředním poznáním živé skutečnosti* v přírodě a skupině i jejím umělým zobrazením, $ užitím výkladu vychovatele. Patří sem i výchova mravní a společenská, která se prolíná všemi jejími prvky. Rovněž sem patří výchova řeči, která shrnuje všechny výchovné vlivy na klienta a umožňuje jeho komunikaci s prostředím, ať pasivním příjmem mluvené řeči, nebo aktivním osobním slovním vyjadřováním. 


**— výchova smyslová**, která *systematicky rozvíjí funkce všech smyslových analyzátorů*, tříbí pozornost, orientaci v prostoru, směru a času, *je základem k vytváření pojmů a představ*. Smyslová výchova je úzce spjata s výchovou rozumovou. Diferenciačním způsobem rozvíjí chuťové, zrakové, sluchové, čichové a hmatové vnímání, zlepšuje paměť, cvičí pozornost a představivost. Je konána zejména formou didaktických her, na vycházkách a při zacházení s konkrétními předměty. 

**- výchova estetická,** která nejčastěji probíhá v zájmových kroužcích. V hudebně pohybové a výtvarné výchově spočívají významné možnosti ústavní výchovné práce. *Působí psychicky na citovou a estetickou oblast umožňuje seberealizaci svěřenců.* Tato výchova by měla zaujímat ve výchovných plánech značný podíl.

**— výchova tělesná**, která přispívá pravidelným cvičením *ke zlepšení tělesné zdatnosti, obratnosti a koordinaci pohybů, rozvíjí ukázněnost a samostatnost*. Patří sem pravidelné cvičení včetně rehabilitace, pohybové hry, přiměřené sportovní disciplíny. 

**- výchova pracovní,** ve které svěřenci *získávají mnoho dovedností, návyků a poznatků*. Působí na intelekt, fyzické a morální schopnosti, vyplňuje čas hodnotným způsobem, zdravým způsobem odčerpává přebytečnou energii. 

**Formy výchovné práce** 

3 základní formy: 

**- masovou práci**, vycházející z podmínek a struktury ústavního života. Jsou v ní zapojeni všichni svěřenci. 

**- skupinovou práci**, uplatňující se ve výchovné skupině nebo zájmovém kroužku, které jsou vedeny vychovatelem, jenž zde uplatňuje výchovný plán. 

**- individuální práci**, zaměřenou na jednotlivce, zejména na ty kteří nejsou z různých důvodů schopni účasti skupinové práce. 

















**Otázka č. 15** 

**Vysvětlete vznik a formy DMO. Jaké jsou možnosti a specifika práce s takto handicapovanými osobami?**
# DĚTSKÁ MOZKOVÁ OBRNA	
\- raně vzniklé poškození mozku (před, v průběhu a krátce po porodu – max. do 4 let věku) projevující se v poruchách hybnosti

**Příčiny:**  	*prenatální* - anoxie (neokysličení tkání), infekce v těhotenství (zarděnky, 				toxoplazmoza), nedonošenost, DMO není dědičná

`		`*perinatální* - protahovaný porod, nadměrné užití analgetik, anestetik, předčasné 			odloučení placenty, krvácení do mozku

`		`*postnatální* - úrazy hlavy, infekce (CNS, zápal plic,...), žloutenka, nesouhlasné 

`                                     `Rh, porucha metabolismu, endokrinního systému v 1. roce života 

`                                     `označována jako centrální koordinační porucha, centrální tonusová              

`                                     `porucha

**POJMY:** 

**Paréza –** částečné ochrnutí

**Plegie –** úplné ochrnutí

**Diparéza (diplegie) –** ochrnutí dolní části těla, především DK

**Hemiparéza (hemiplegie) –** vertikální ochrnutí poloviny těla, vždy je ochrnutá opačná polovina těla, než na které je lokalizována léze mozku, vždy je více postižena HK než DK, při pravostranné hemiparéze je častější výskyt poruch řeči

**Kvadruparéza (kvadruplegie) –** částečně, respektive úplné ochrnutí všech čtyř končetin (např.po úraze, kde došlo k přerušení míchy)

**Příznaky DMO** (poruchy svalového tonusu nebo svalové koordinace)**:**

- hypertonie (vyšší svalové napětí) nebo-li elasticita obvykle ohybačů HK a natahovačů DK
- hypotonie (snížené svalové napětí), nebo-li neschopnost provádet cílené pohyby
- střídavý tonus (kroutivé mimovolné pohyby – nepravidelné, nekontrolovatelné a trhavé)

**Formy spastické** (jako následek poškození centrálních mozkových neuronů → porucha aktivní volní hybnosti, svalová hypertonie, stereotypní pohyby): 

**Diparetická DMO** - zejména dolních končetin

Projeví se v 5. měsíci, dítě se neposazuje, neleze, nepřevrací na záda.

Příznaky: nůžkovitá chůze / kolena třou o sebe/ po špičkách, šoupání nohama, někdy ani pasivně nejde končetiny narovnat

Prognóza: příznivá, při včasné rehabilitaci uvolnění spasticity, psychický vývoj v normě, vzdělávání bez problémů, profesní uplatnění bez komplikací, jen s přihlédnutím k omezené hybnosti




**Hemiparetická DMO** - postižení levé nebo pravé poloviny těla, převážně horní končetiny, asi u 1/3 epileptické záchvaty

Projeví  se až po 5.měsíci  rozdílem v zapojení a svalovém tonu zdravé a postižené  končetiny

Příznaky: horní končetina je ohnutá v lokti, dlaní dolů, dolní končetina je natažená v koleni, špička směřuje dolů, chůze až po druhém roce

Prognóza: intenzita poškození určuje i psychické opoždění a vzdělávání, profesní uplatnění nesmí být vázáno na přesný, detailní manuelní výkon

**Kvadruparetická DMO** - komplexní postižení horních i dolních končetin  / vzniká jako zdvojení diparetické formy - postiženy převážně DK nebo hemiparetické - převážně HK/ 

Projevy velmi rozmanité.

Prognóza: přidružené poškození intelektu, spíše horší /zasažení obou hemisfér/, malá šance zlepšení hybnosti, závislost na péči okolí, výchova zaměřena na rozvoj sebeobsluhy

**Formy nespastické** (charakteristická absence svalového napětí):

**Hypotonická DMO** - snížené svalové napětí, vázána na raný věk, později se mění v jinou formu DMO nebo zřídka zůstává, značné poškození intelektu, poškozena bývá zejména oblast mozečku – postihuje především vnímání rovnováhy, celková pohybová pasivity, zvýšená pohyblivost v kloubech, třes

**Dyskinetická DMO** - provázená nepotlačitelnými mimovolními pohyby (pomalé, kroutivé), u této formy DMO se nevyskytuje mentální retardace – max. LMR, neboť jsou zasaženy hlubší oblasti mozku, ale korové funkce zůstávají zachovány, výskyt epilepsie minimální

Prognóza: intelektuální úroveň dobrá, problém v nácviku jemně motorických dovedností, řeč narušena nepravidelným dýcháním, nedostatečnou koordinací mluvidel, nesrozumitelnost


**Specifika výchovy** 

součástí komprehenzivní rehabilitační péče, spolu s rehabilitací léčebnou, pracovní a sociální, TP žáci mají speciální vzdělávací potřeby, ve většině případů nedochází ke snížení mentálních schopností. Žáci jsou vzděláváni podle platných kutikulárních dokumentů pro příslušný stupeň vzdělávání.  Při kombinovaném postižení (tělesné a mentální) jsou vyučování podle vzdělávacích programů určených pro příslušný stupeň mentální retardace (speciální školy pro TP, kdy součástí bývají i centra léčebné rehabilitace)

- forma individuální integrace (běžná nebo spec.škola pro žáky s jiným druhem postižení)
- forma skupinové integrace (ve třídě, oddělení nebo studijní skupině zřízené pro žáky se zdravot.postižením v běžné škole nebo spec.škole určené pro žáky s jiným druhem postižení)
- ve škole samostatně zřízené pro žáky se zdravotním postižením
- kombinací výše uvedených forem







Žák se ZP se přednostně vzdělává formou individuální integrace v běžné škole, pokud to odpovídá jeho potřebám a možnostem a podmínkám a možnostem školy:

- *individuální vzdělávací plán=závazný dokument* (vychází ze školního vzdělávacího programu příslušné školy, závěrů spec.-pedagogickým vyšetření poradenským zařízením
- připravenost dítěte (odpovídající rozumové schopnosti, asistent pedagoga)
- připravenost rodiny (bezpečná doprava, obslužné činnosti, kvalifikovaná podpora při učení doma, přiměřenost požadavků na dítě)
- připravenost učitelů (vzdělání v oblasti speciální pedagogiky, pomoc při začlenění TP do kolektivu, příkladné jednání s TP)
- připravenost školy (zajištění maximální mobility žáka, sezení a polohování, možnost samostatného pohybu, stabilizace speciálními pomůckami)
- speciální pomůcky (pracovní: psaní, kreslení, rozvoj manuálních dovedností; tělesná: molitan, bazén, míčky, žíněnky, různé soupravy apod.)
- využití výpočetní techniky (výrazný socializační faktor, didaktický prostředek)
- komunikativní dovednosti (předmět – dorozumívací dovednosti: na 1.stupni k vyučování mateřského jazyka, na 2.stupni na zvládnutí naukových předmětů, obsahem je řečová výchova ve spolupráci s logopedem, speciální výcvik čtení vč. Dyslexie, výcvik psaní: pomocí grafomotorických cvičení, psaní alternativními způsoby, psané na PC)

**ROZUMOVÁ VÝCHOVA**

- **Rozvíjení poznávacích schopností, myšlení** 

stimulace dostatkem podnětů - podmínka pro rozvoj aktivity, kompenzace jednostranného přívodu podnětů skrze dospělého, vývojová přiměřenost (podnět musí přijít včas), míra (ne zahlcení, ani deprivace)

učení - smysluplnost podnětů, zpracování a vytvoření zkušenosti, řád - svůj systém poznatků

- **Rozvíjení dorozumívání a komunikativních dovednosti** 
- **Rozvíjení tvořivosti - kreativity**

**TĚLESNÁ**

- léčebná rehabilitace
- uvědomění si rozložení vlastního těla
- kondiční cvičení, cvičení v bazénu, sauně, jóga, 
- cvičení motoriky mluvidel, dechová, artikulační, rytmická
- speciální terapie

**Vojtova metoda** –  určitý podnět vyvolá řadu reakcí, testuje se 7 polohových reakcí (palcem, prsty, balónkem), jsou - li patologické, je ohrožen i mentální vývoj, cílem - vývoj napřimování, pohybový vzor proti nedostatkům v koordinaci, cvičí se 5 - 15 min denně, děti pláčou, i když není bolestivé (pravděpodobně důsledek nátlaku).

**Hipoterapie**

Terapeutický prostředek - kůň / přirozený biostimulátor/ - při jeho pohybu dochází k stálému střídání napětí a uvolnění těla hendikepovaného, který je nucen neustále se přizpůsobovat pohybové sinusoidě koňského hřbetu i při své naprosté pasivitě, posazením na koně se vyloučí z aktivní činnosti nefunkční dolní končetiny a pánev; páteř, trup, pletenec ramenní, horní končetiny, šíje i hlava se uvolní k fyziologickým souhybům dotvářejícím obraz normální chůze, umožňuje „ projít se“ ve vzpřímené, chůzi odpovídající poloze, důležitá i rytmizace hybných a řečových funkcí.

**PRACOVNÍ** - pomáhá  naučit pohybům potřebným v běžném životě

- **Jemná motorika** činnosti: navlékání, vystřihování, malování.., dominantní ruka, nejlepší úchop a manipulace, rozvíjení citlivosti (poznávání podle tvaru, různé povrchy...) a prostorového vnímání (stavebnice). 
- **Rozvoj grafomotoriky** - řízené pohybové cvičení zaznamenané graficky, koordinace zraku a ruky, nejde o nácvik konkrétních znaků, ale rozvíjení schopností, dovedností a návyků, které jsou předpokladem ke psaní

1\. fáze - nervosvalová koordinace paže a ruky a její uvolnění

2\. fáze - koordinace zraku a ruky při grafické činnosti

3\. fáze - diferenciace a upevňování

- **Sebeosluha** - stolování  - jíst čistě, lžičkou, příborem, nácvik krájení, mazání

`	        `- hygiena - nácvik potřebných motorických dovedností

`	        `- oblékání - nácvik na panence zavazování, zapínání

`	        `- samostatný pohyb a orientace v prostředí  (odstranění strachu, zdravě riskovat)

**CITOVÁ A MRAVNÍ** 

- životní jistota, citový vztah - mnohdy trauma z nepřijetí nebo citového chladu matky v počátečním období, citová deprivace z nedostatku pevných citových vazeb, osobní vztahy
- podpora formování sebepojetí a identity - vědomí vlastního já i své společenské hodnoty, pomocí zážitků úspěchu, komplikují bariery mezi hendikepovanými a ostatní populací
- otevřená budoucnost - ukázat možnosti, dát příklad, jak se vyrovnat s postižením 

**ESTETICKÁ** 

- **Receptivní složka** - vnímání  jedinečnosti estetického díla, schopnost pozorování, soustředění se na působení dojmu, který v nás vyvolává
- **Aktivní složka** - reprodukční a tvořivá činnost,význam pro utváření identity






















**Otázka č. 16** 

**Jaká jsou specifika práce s jedinci s Downovým syndromem. Možnosti výchovy a vzdělávání. Typické odlišnosti těchto osob?**

**Downův syndrom**  je to vrozená chromozomální vada s důsledky na celý život. Každá buňka člověka s Downovým syndromem obsahuje chromozom navíc. Místo obvyklých 46 chromozomů (uspořádaných ve 23 párech) jich mají 47 (22 párů a jednu trojici). Dispozice pro vznik Downova syndromu jsou uloženy na jednom z ramen chromozomu číslo 21. Tento chromozom je nejmenším lidským chromozomem, ale jedním z nejpodrobněji studovaných. Lidé s Downovým syndromem mají kromě obvyklé sestavy ještě jeden chromozóm č. 21. Protože jsou u lidí s Downovým syndromem, místo dvou, chromozómy tři hovoříme o trizomii 21.

- genetická anomálie (nepravidelnost), která má důsledky na celý život
- je způsoben zvýšením počtu 21.chromozomu (za dvou na tři) a má dvě základní formy: získanou a dědičnou (většinou u starších matek).
- Downův syndrom se vyskytuje cca 1x na 130 000 porodů.
- dá se diagnostikovat pomocí tripple-testu a NT - poměrně nová scriningová metoda, která detekuje s vysokou pravděpodobností některé vrozené vady

**Příznaky Downova syndromu**

**Mongoloismus** – orientální obličej s krátkými víčkovými štěrbinami a kožními řasami přecházejícími ve vnitřních koutcích z horních víček na krátký knoflíkovitý nos. Ústa jsou malá, s vyčnívajícím jazykem. Lebka je krátká. Mají krátký mohutnější krk menší uši, malé a silné ruce a chodidla. Nižší postava.

Na dlaních je jedna příčná "opičí" rýha. Volné svaly jsou příčinou volnosti kloubní. 

Z vnitřních vad jsou pro Downův syndrom typické vady srdeční (u 40%), vady systému trávicího (u 20%)a dýchacího. Porucha imunity a snížená činnost štítné žlázy. 20x vyšší riziko hematologických nádorů.

Poruchy sluchu a zraku

Duševní vývoj je vždy opožděn.

**Chování dětí s Downovým syndromem**

Dosahují jednotlivých vývojových stadií později než průměrné děti, jejich chování neodpovídá věku ani tělesné zdatnosti. Období vzdoru se dostaví až kolem čtyř let. Modiﬁkace chování je druh učení a používá se tam, kde nestačí pouhé vysvětlování. Sociální schopnosti dětí s Downovým syndromem jsou velmi vysoké. Dokáží velmi dobře jednat s ostatními a rovněž dokáží dobře dodržovat pravidla. Je však pro ně obtížnější zvykat si na nové situace.









**Zásady výchovy dítěte s Downovým syndromem** 

Vývoj dětí s Downovým syndromem je mnohem zdlouhavější a pomalejší. Proto výchova vyžaduje specifický přístup a velkou trpělivost. Duševní vývoj postupuje během prvních tří let u většiny dětí postižených Downovým syndromem rychleji než jejich motorický vývoj. Později se zpoždění motorického vývoje vyrovnává. 

Tyto děti potřebují na rozdíl od nepostižených delší dobu, než dokáží reagovat na nabízené podněty. Pokud rodiče příliš brzy vzdávají své čekání na reakce dítěte, může dojít k nevyužití příhodné situace k výuce a procvičování a následně ke ztrátě kladných zkušeností a k pohodlnému či rezignujícímu postoji dítěte. 

Děti s Downovým syndromem reagují velmi citlivě již na malé přetížení. Zatímco malé děti svoji pozornost předčasně odpoutávají, reagují větší děti na přetěžování spíše vyhýbavým chováním. Důležité předpoklady pro zdárný vývoj a výchovu dítěte s Downovým syndromem je dostatek času, mnoho trpělivosti a pozornosti a také dostatek podnětů odpovídajících schopnostem dítěte. 

Významným znakem dětí s Downovým syndromem je zpoždění rozvoje řeči. Porozumění mluvené řeči předchází schopnost mluvit, protože jsme schopni používat jednotlivá slova správně až tehdy, když dobře chápeme jejich význam. Proto je nutné zachytit a podporovat pozornost a zájem dítěte o okolní svět.

Dítě však může napodobovat a později i jazykově vyjádřit činnost, kterou okolo sebe vidí. Tohoto můžeme dosáhnout každodenním používáním písniček, říkanek, společným pojmenováním činností a věcí, prohlížením knížek atd. Podpora rozvoje řeči může spočívat v tom, že rodiče dítě neustále podněcují k hovoru. Přitom musí hovořit pomalu a zřetelně. Musí dbát na to, aby dítě nebylo slovy a větami zahlceno. Proto je třeba používat omezenou slovní zásobu, ale o to více ji opakovat.


























**Otázka č. 17**

**Vysvětlete příčiny vzniku epilepsie. Popište její projevy. Jaké jsou zásady a specifika práce s takto handicapovanými osobami?**

**Epilepsie -** je nejrozšířenější ze záchvatových onemocnění. Epilepsií trpí 0,5—2 % populace, výskyt u dětí je ještě větší: 3-5 %. **Epilepsie je onemocnění, při kterém dochází k výskytu opakovaných časově limitovaných příhod - záchvatů, které se objevují buď spontánně, bez provokující příčiny, nebo při podmínkách, které běžně u člověka záchvaty nevyvolávají.** Epilepsie je charakterizována abnormální elektrickou aktivitou určitých částí mozku (důkaz na EEG). Ojedinělý výskyt záchvatu neznamená, že jedinec trpí epilepsií.

**Etiologie (příčina)** této nemoci není jednotná. V zásadě můžeme rozlišit tři skupiny epilepsií: 

**1. Primární epilepsie-idiopatická** (více než 50% případů), kde nenalezneme žádné patologické změny na mozku ani jiných orgánech. Pravděpodobnou příčinou vzniku těchto epilepsií je určitá dědičná vloha. 

**2. Druhotná epilepsie-symptomatická**, které se mohou vyvinout po poškození mozkové tkáně. Jejich příčinou může být vrozená anomálie, krváceni do mozku, nádory mozku, záněty mozku, cévní anomálie, jizvy po proběhnuvším zánětu mozku či po traumatu mozku, intoxikace, metabolická vada, degenerativní změny mozku atd. 

**3. Kryptogenní epilepsie**, které mají zcela nejasnou příčinu. 

**Epileptické** záchvaty se objevují u lidí v kterémkoliv věku. U tří čtvrtin nemocných s epilepsií se objevily první záchvatové stavy před dosažením věku dvaceti let, nejčastěji do tří  let věku a kolem puberty. 

**K léčbě epilepsie se užívají metody:**

*nefarmakologické* – režimová opatření

*farmakologické* – podávání [antiepileptik](http://cs.wikipedia.org/w/index.php?title=Antiepileptika&action=edit&redlink=1 "Antiepileptika (stránka neexistuje)"), jak preventivně, tak i přímo při záchvatu

*léčba [*chirurgická*](http://cs.wikipedia.org/wiki/Chirurgie "Chirurgie")* (u těžkých a sekundárních epilepsií)

Životní prognóza záleží na typu a závažnosti epilepsie, ale obecně nemocný s epilepsií bez dalších rizik a přidružených onemocnění může vést téměř normálně aktivní život.





**DRUHY EPILEPTICKÝCH ZÁCHVATŮ (NOVÉ DĚLENÍ)**

**Parciální**

1. *Jednoduché parciální záchvaty* *(simplexní*)- záchvat postihuje jen určité ložisko mozku. Projeví se dočasnou poruchou postižené oblasti (hmat, sluch, zrak, myšlení…)  - samovolné záškuby obličeje, končetiny nebo poloviny těla, pocity brnění, záblesky před očima, pachutě. Vědomí není narušeno, průběh záchvatu si jedinec pamatuje, je schopen komunikovat). 
1. *Komplexní parciální záchvaty* - záchvat postihuje širší oblasti mozku. Často se projevuje automatickými bezmyšlenkovitými činnostmi od jednoduchých (mrkání, mlaskání…) a až po složité (chůze…). Jedinec nekomunikuje a nereaguje, ale během záchvatu není v bezvědomí. Délka záchvatů cca 30 sekund – 3 minuty, poté zmatenost, dezorientovanost.

**Generalizované (abnormální elektrická aktivita postihuje celý mozek)**

1. *Generalizované tonicko-klonické záchvaty (dříve grand mal) -* záchvat postihující celý mozek, projevuje se náhlou a krátkou poruchou vědomí, křečemi, pěnou u úst, cyanózou (tato fáze cca 1 minutu) a poté klonická fáze záchvatu – nemocný s sebou hází, škubavé křeče, pokousání jazyka, tváří, rtů, pomočení, pokálení, zapadnutí jazyka a následnému dušení (tato fáze trvá 2-4 minuty). Riziko poranění při pádu na zem, záchvatu předchází aura – v ten čas zajistit bezpečné prostředí). Po odeznění klonické fáze přichází klidné bezvědomí, probírání může trvat až desítky minut. Přechodná zmatenost, špatná koncentrace. 
1. *Tonický záchvat* – dojde ke ztuhnutí všech svalů, ale nenásledují žádné záškuby (klonus), záchvaty jsou kratší než jednu minutu
1. *Myoklonické záchvaty* – charakteristický je pro ně výskyt po probuzení po předchozí spánkové deprivaci
1. *Atonické záchvaty* – náhlá ztráta svalového napětí s následným pádem k zemi, obvykle sekundové trvání
1. *Dětská absence (dříve petit mal)*- záchvatovité onemocnění dětského věku, mezi 4.- 12. rokem věku. Projevuje se náhlým 5-15 sekund trvajícím výpadkem (absencí) s okolím. Aktivátorem bývá často hyperventilace nebo ospalost a často jsou zaměňovány nepozornost a nesoustředěnost.  

**Příznaky, které mohou svědčit o epilepsii:**

- občasné omdlévání se ztrátou kontroly nad svěrači
- zírání do prázdna, snění přes den, nereagování a otázky či pokyny
- náhlé pády, u dětí bez zjevné příčiny
- nelogické mrkání očí nebo žvýkací automatismy
- záchvat, s horečkou nebo bez ní
- nekoordinované trhavé rytmické pohyby

Pro zpřesnění a potvrzení [diagnózy](http://cs.wikipedia.org/wiki/Diagn%C3%B3za "Diagnóza") je nutné přístrojové vyšetření pomocí [EEG](http://cs.wikipedia.org/wiki/EEG "EEG"). 




**Specifika edukace dětí** s **epilepsií** 

Jedním z projevů choroby je **stabilní špatná nálada (**tzv. epileptické nálady) se sklonem k hádkám a ulpívání na malichernostech. Pedagog to musí do určité míry tolerovat (netrestat, jde o projev choroby, za který nemocný nemůže), ale na druhé straně musí nemocné dítě korigovat směrem ke společensky přijatelnému chování. Může rovněž přetrvávat **zvýšená citlivost na vnější podněty, emoční labilita**, těžkopádnost a unavitelnost.Myšlení některých dětí bývá méně pružné, zpomalené, typickým rysem je také nižší spontaneita a neschopnost adaptace na nové podněty Problémy mohou mít epileptici i s pamětí. Je **narušena vštípivost a vybavování si**, což souvisí s celkovou rigiditou a větší unavitelností epileptických dětí. V některých případech může být epilepsie příčinou tzv. **epileptické demence**. Ta vzniká v závislosti na rozsahu poškození mozku a na frekvenci a intenzitě záchvatů.  

Je třeba si uvědomit, že velký vliv na chování dítěte ve škole mohou mít i **léky, které dítě užívá**. Vliv léků se u dítěte může projevit např. zvýšenou ospalostí a unavitelností, apatií, pomalými reakcemi, sníženou koncentrací atd. Je proto důležité, aby o užívání léků věděli kromě rodičů také pedagogové a dospělí, kteří s takto nemocným dítětem pracují. Za takové chování, způsobené vlivem léků, děti nemohou.

Největším problémem se, z hlediska školního prospěchu, stává rekonvalescence po prodělaných epileptických záchvatech. Může přetrvávat zvýšená vyčerpanost, která se projevuje určitou změnou v chování a prožívání. Pro výuku je podstatná **změna v potřebě stimulace.** Nemocné děti mají menší potřebu stimulace, mnohé intenzivnější podněty nebo jejich zvýšená frekvence mohou dítě nadměrně dráždit a vyčerpávat. Snadná unavitelnost vede ke snížení potřeby nových zkušeností a zvyšuje tendenci dodržovat stereotypně určená pravidla chování a rituály denního režimu. **Nemocné dítě se nemůže naučit tolik jako dítě zdravé, i když je stejně inteligentní.** 

Epileptické dítě ve škole vyžaduje zvýšené nároky na **citlivý a kvalifikovaný přístup** učitele a pochopení ze strany vrstevníků (při nepochopení se nemocné dítě může bránit **agresivitou či zlostnými výpady vůči druhým**).

Přestože se děti s epilepsií většinou neliší od svých zdravých spolužáků, mohou se u nich objevit poruchy pozornosti, paměti, chování, poruchy učebního tempa.            

Zvláštní pozornost je třeba věnovat **sportovním a pohybovým aktivitám epileptických dětí**. Tyto děti mohou vykonávat téměř všechny sporty, které mu jeho stav dovolí. Jistá omezení jsou však nezbytná. Hlavní a nejdůležitější zásadou je přítomnost dospělé osoby, která by v případě záchvatu poskytla postiženému první pomoc. Děti by se také měly vyhnout velkému přetěžování při vytrvalostních sportech a aktivitách, u kterých hrozí nebezpečí pádu a zranění sebe nebo ostatních. Mezi takové rizikové aktivity patří horolezectví, potápění, dále cvičení na nářadí nebo disciplíny, při kterých se používá nebezpečné nářadí.

Při výběru povolání jsou nemocní epilepsií omezeni na práce, při kterých by mohli v případě záchvatu být nebezpeční jak pro sebe, tak pro okolí  - výškové práce, točivé stroje, řízení vozidel apod. (zpravidla mají přiznanou změněnou pracovní schopnost).









**Otázka č. 18** 

**Autismus a jeho formy (syndromy)etiologie, prevalence v populaci. Obecná charakteristika platná pro všechny jednotlivé syndromy. Jaké jsou principy práce se žáky s touto poruchou? Charakterizujte metodu strukturovaného přístupu.**

Pervazivní vývojové poruchy se vyskytují v populaci poměrně **vzácně**. Pro narušení zdravého vývoje jedince se však vyznačují **velmi vysokou závažností**. Pervazivní, neboli všeprostupující vývojové poruchy výrazným způsobem mění chování jedince, který trpí některou z těchto specifických poruch. **Porucha omezuje možnosti vzdělávání a značně stěžuje společenskou seberealizaci, normální zařazení do společnosti.** 

**Jednotlivě se pak jedná o následující poruchy:**

Dětský autismus, Atypický autismus, Rettův syndrom, Jiná dětská desintegrační porucha, Porucha sdružená s mentální retardací a stereotypními pohyby, Aspergerův syndrom, Jiné pervazivni vývojové poruchy nespecifikované.

**Dětský autismus** 

**Porucha je charakteristická nedostatečnou emoční odpovědí vůči citům druhých osob a nedostatečným přizpůsobením v sociálních interakcích.** Jedinci trvají na vykonávání pro ně specifických rituálů*,* obtížné se přizpůsobují novým situacím. Mají odpor ke změnám prostředí, s oblibou vykonávají stereotypní pohyby. Bývají zaujatí mechanickými a jednotvárnými pohyby předmětů**. Školní znalosti si osvojují obtížně, potřebují speciální přístup. Dětský autismus se častěji vyskytuje u chlapců**. 

**Rettův syndrom** 

Tato specifická porucha se vyskytuje **pouze u dívek** Po krátkém* období normálního vývoje se objevuje ztráta manuálních a verbálních dovedností. Pro tento syndrom je charakteristická* ztráta funkčních pohybů ruky stereotypní kroutivé manipulace prsty rukou. Opožděný je vývoj řeči, motorický úpadek. **Postupně dojde ke zhoršení stavu, který odpovídá obrazu těžké mentální retardace.**

**Aspergerůy syndrom** 

Tento syndrom se vyskytuje **převážně u chlapců**. Má podobné příznaky jako autismus, zejména stereotypní a bizarní zájmy, poruchy sociální interakce* komunikace. Na rozdíl od autismu **není narušen vývoj řeči a kognitivních-poznávacích funkcí** (inteligence). Prognóza je oproti autismu příznivá, ale výsledkem bývá schizoidní porucha osobnosti. 

**Etiologie** (příčiny vzniku) není jednoznačně vymezena. U autismu se o příčině hovoří jako o **důsledku organického poškození mozku**. Na tom se může pravděpodobně podílet více faktorů. K uváděným jednotlivým příčinám patří : 

- genetická podmíněnost
- exogenní vlivy v prenatálním období vývoje (infekce)
- neurochemické odlišností CNS




**Charakteristika projevů autismu** - s** autismem souvisejí odlišnosti a specifické způsoby chování. **K nejpodstatnějším symptomům patří:**

- **neschopnost navázání kontaktu s ostatními lidmi**, netečnost k projevům ostatních, odmítání spolupráce při výuce, neschopnost uvědomit si reálné nebezpečí, odmítání změny v navyklé rutině a úzkost ze změny, obtíže při verbální (slovní) i neverbální komunikaci, echolálie, odmítání tělesného kontaktu, nepřiměřený smích nebo záchvaty zuřivosti, pohybová hyperaktivita a instabilita, zvláštní bizardní pohyby
- **záliba v neobvyklých předmětech**, v točení se, v rytmických pohybech, ve stejných a stále se opakujících činnostech, vyhýbání se pohledu do očí, celková uzavřenost a samotářství

**Autismus může být, a často bývá, kombinován s jinými poruchami či handicapy psychického a fyzického rázu** (mentální retardace, epilepsie, smyslové poruchy). Často se přidružuje problematické chování rozdílné intenzity. Někteří lidé s autismem mají pouze mírné problémy (např. nemají rádi změny), u druhých pozorujeme agresivní nebo sebepoškozující chování. Často se s autismem pojí také hyperaktivita. neschopnost soustředění nebo výrazná pasivita.

**Deficit** v oblasti sociálních interakcí je jedním ze základních projevů. Jedinci trpící touto poruchou o lidský kontakt neprojevují zájem. Toto chování může souviset s pocitem ohrožení. Verbálním i neverbálním podnětům nemusí rozumět, mohou se stát zdrojem ohrožení, snaží se jim vyhnout. To je nutné při práci s těmito jedinci zohlednit. 

**Prognóza úspěšné léčby je málo příznivá**. K úplnému vyléčení autismu 98% případů nedochází. Na druhé straně speciální výchovný přístup eliminuje problematické chování (agresivitu, sebepoškozování, záchvaty agresivity). Bylo zaznamenáno kvalitativní zlepšení úrovně kognitivních funkcí, zvýšení adaptability a samostatnosti. Pokud osoby trpící autismem nemají speciální přístup založený mimo jiné na hluboké znalosti dané problematiky, ocitají se na psychiatrických odděleních s vysokými dávkami psychofarmak či jsou vylučovány ze škol, do kterých však úrovní svého intelektu patří. 


**Edukace a rozvoj jedinců s autismem** 

**Kromě farmakologického přístupu**, který není standardní, je možné vůči jedincům trpícím autistickou poruchou **aplikovat behaviorální terapii a speciálně pedagogický přístup a působení.** S tím souvisí i terapeutická práce rodinou. Pro práci s autisty byly vytvořeny speciální behaviorálně edukační programy. 

**Programem** s vědecky ověřenou efektivitou, který se široce používá i v Evropě, **je státní modelový program** Severní Karolíny **TEACCH** (péče a vzdělávání dětí s autismem a problémy v komunikaci. Zahrnuje mimo jiné i speciální výchovně vzdělávací program, který vychází z potřeb těchto lidí a specifik autistické poruchy. V České republice využíváme metodiku tohoto programu a mluvíme o tzv. strukturovaném učení. 





**Základní principy a filozofie** strukturovaného učení spočívají v:**individuálním přístupu,  strukturalizaci a vizualizaci.** 

**1. Individuální přistup** 

Všechny děti s autismem se od sebe nějakým způsobem liší. Rozdíly mohou být v mentální úrovni, v různé míře a četnosti výskytu autistických symptomů, v rozdílných percepčních schopnostech, v úrovni a způsobu komunikace, v temperamentu, v odlišné schopnosti koncentrace a podobně. 

**Z hlediska individuálního přístupu je zapotřebí:** 

- zjistit úroveň v jednotlivých vývojových oblastech dítěte (na základě psychologického 
- vyšetření či pedagogického pozorování)
- zvolit vhodný typ systému komunikace podle stupně schopnosti abstraktního myšlení (od komunikace skrz konkrétní předměty, přes komunikaci pomocí fotografií či piktogramů až k psané formě)
- vytvořit vhodné pracovní místo a strukturovat prostředí
- sestavit individuální výchovně vzdělávací plán
- v případě potřeby zvolit na základě analýzy problémového chování vhodné strategie jeho řešení. 

**2. Strukturalizace** 

Struktura prostředí, ve kterém se člověk s autismem pohybuje, mu pomáhá v prostorové orientaci a dává mu tak odpověď na otázku „kde“. Struktura mu nabízí „jistotu“ tím, že vytváří předvídatelná spojení mezi místy, činnostmi a chováním.

*Jak správně vytvořit strukturované prostředí:*

- vytyčit si místa pro jednotlivé činnosti během dne (prostor pro volnou hru, pro odpočinek, stůl na individuální práci), 
- vyčleněná místa pro konkrétní činnosti nepřemísťovat, neprovádět určité činnosti na místě, které pro tyto činnosti není vyčleněno (nepracovat u jídelního stolu), 
- jasně vymezit hranice mezi jednotlivými místy (paravany, barevné koberce, barevné pásky apod.).  

*Jak správně vytvořit strukturované pracovní místo:*

- pohodlný prostor bez rozptylujícího hluku a pohybu, 
- jednoduchý pracovní stůl s delší pracovní deskou. Platí zde systém zleva doprava (na levé straně jsou krabice s úkoly, které mají být vykonány a na pravou se odkládají již splněné úkoly). 

**3. Vizualizace (zviditelnění)**

Lidé s autismem se potřebují situovat v čase, potřebují čas vidět. Na základě zjištění úrovně schopnosti abstraktního myšlení se stanový vhodný typ vizuální podpory, od nejjednodušší k nejsložitější. Konkrétní předmět – fotografie – piktogram – piktogram s  nápisem – nápis – psaný rozvrh – diář. Vizualizovaný denní program dává autistům odpověď na otázku kdy, pomáhá v časové orientaci, odlišuje od sebe jednotlivé aktivity a vede k větší samostatnosti. 

**Filozofie programu** 

Filozofie programu spočívá v aktivní snaze o **pedagogickou** intervenci, v řešení problematického chování. K tomu slouží tyto kroky: 

- individuální přístup k dětem,
- aktivní generalizace dovedností (prostupnost a propojenost školního a domácího prostředí), 
- úzká spolupráce s rodinou, 
- integrace lidí s autismem do společnosti, 
- přímý vztah mezi ohodnocením a intervencí, 
- pozitivní přístup i k dětem s problematickým chováním a těžkým mentálním handicapem, optimistický pohled na efektivitu a možnosti vzdělávání těchto dětí. 
- **Otázka č. 19**

**Vyjmenujte poruchy školních dovedností (specifické poruchy učení). Jaké jsou příčiny výše uvedených poruch? Jaké jsou symptomy lehké mozkové dysfunkce?**

**Jde o společný termín pro skupinu poruch, které se projevují obtížemi při získávání a používání schopnosti naslouchat, mluvit, číst, psát a usuzovat nebo obtížemi při získávání matematických dovedností. Obtíže vznikají na podkladě DYSfunkcí centrální nervové soustavy.** 

***Vývojové***  : objevují se jako vývojově podmíněný jev, dítě k povaze poruchy dospívá vývojem

***Specifické*** : označují se předponou „DYS“ (charakterizuje narušenou funkci)

**Porucha učení se může vyskytnout souběžně s:**

- jinými typy a formami defektů a poruch (poruchy chování, poruchy emoční)
- negativními vlivy prostředí
- nevhodnou výchovou
- psychogenními činiteli (neuroticismus)

Porucha učení není však přímým důsledkem výše uvedených poruch a vlivů!!!

Obtíže se začnou projevovat především až v období školní docházky. Pro diagnózu porucha učení je rozhodující vyšetření:

- psychologické
- speciálně pedagogické (zvláště vyšetření řeči)

Poruchy učení jsou členěny dle druhů činností spojených se školními výkony, ve kterých se u jedince objevují potíže:

**DYSLEXIE** - specifická porucha čtení, projevující se obecně narušeným vnímáním písmen a prostoru.

Potíže souvisí s oslabením spolupráce mozkových hemisfér (jedinec nerozeznává a zaměňuje různé druhy písmen, má obtíže při spojování písmen do slabik a poté se souvislým čtením slov a textu, potíže se promítají do rychlosti čtení, správnosti a porozumění textu).

**DYSGRAFIE** – specifická porucha psaní 

Neschopnost osvojit si požadovanou úroveň při psaní, hlavní znaky shodné s dyslexií, projevují se v písemné podobě (jedinec není schopen napodobit tvar písmen, jejich správné řazení, písmo je neuspořádané, těžkopádné a neobratné, písemný projev pomalý, s úsilím).

**DYSORTOGRAFIE** – specifická porucha pravopisu (často se vyskytuje ve spojení s dyslexií)

Porucha nepostihuje celou oblast gramatiky jazyka, ale týká se specifických dysortografických jevů (jedinec vynechává a zaměňuje písmena, píše zkomoleniny, vynechává nebo nesprávně vyznačuje délky samohlásek, chybuje v měkkosti)






**DYSKALKULIE** – specifická porucha matematických schopností (původ v genově nebo perinatálně podmíněném narušení částí mozku)

Porucha má řadu projevů, podle charakteru projevů lze členit do několika typů:

- **praktognostická** (přidávání, ubírání množství, rozkládání, porovnávání počtu)
- **verbální** (problémy při označování množství a počtu předmětů, neschopnost vyjmenovat řadu čísel od největších k nejmenšímu, sudých, lichých čísel)
- **lexická** (neschopnost číst číslice, čísla, operační symboly, záměna tvarově podobných číslic)
- **grafická** (neschopnost psát matematické znaky, potíže psát řádky pod sebe, psát vícemístné číslice)
- **operační** (neschopnost provádět operace – sčítání, odčítání, násobení, dělení)
- **ideognostická** (porucha chápání matematických pojmů a vztahů mezi nimi)

**DYSPINXIE** – specifická porucha kreslení

Nízká úroveň kresby (potíže v oblasti motoriky, neobratné zacházení s tužkou-pastelkou, potíže s pochopením perspektivy)

**DYSMUZIE** – specifická porucha hudebních schopností (narušení schopnosti vnímání a reprodukce hudby a rytmu)

**DYSPRAXIE** – specifická porucha obratnosti, schopnosti vykonávat složité úkony (jedinec bývá pomalý, nešikovný, neupravený, obtížně zvládá např.zapínání knoflíků, zavazování tkaniček)

**Etiologie vzniku SPU** 

*Tradičně jsou příčiny vzniku a rozvoje poruch učení do čtyř základních skupin dle této etiologie:* 

• **lehká mozková dysfunkce** (dříve encefatopatie), anamnéza poukazuje na možné lehké poškození funkce mozku v prenatálním, perinatálním nebo postnatálním období — u 50% jedinců 

• **hereditární etiologie**, v anamnéze je typický výskyt stejných či obdobných poruchu příbuzných — u 20% jedinců 

• **kombinace** lehké mozkové dysfunkce a dědičnosti — u 15% jedinců 

• **neurotická nebo nejasná etiologie** — u 15% jedinců se SPU. 

**Je rozdíl ve výskytu mezi mužským a ženským pohlavím**. Je udáván v poměru 4—10:1. Rozdíl je zdůvodňován odlišnostmi v činnosti CNS. Souvisí s převahou pravohemisferálních funkcí u mužů. 













**Projevy SPU**

*Sledovat lze odlišnosti v následujících oblastech:*

1) **poruchy pozornosti** – pozornost souvisí s únavou organismu, např. porucha pozornosti ke sluchových či zrakovým podnětům). Na jedné straně může být i roztržitost jako poruchou záměrné pozornosti. Dítě nereaguje na výzvy, což se dá vyložit jako „neposlušnost“
1) **poruchy aktivity** – hyperaktivita i hypoaktivita, projevy mohou souviset se syndromem ADHD
1) **zvýšená unavitelnost** – sledování projevů únavy (tzv.křivka pozornosti) je důležitým předpokladem vhodné motivace, zvýšenou unavitelnost je nutno zohlednit při prověřování vědomostí dítěte
1) **deficity paměti** – týkající se hlavně formy zrakové a sluchové, krátko i dlouhodobé, projevují se častou zapomnětlivostí (např. zapamatování si slovních řad – dnů v týdnu, násobilky, vyjmenovaných slov)
1) **oblast motoriky** – poruchy koordinace pohybů a poruchy jemné motoriky
1) **jazyk a řeč** – snížení úrovně jazykového citu, poruchy výslovnosti (artikulační neobratnost se projevuje při vyslovování složitějších hláskových shluků)
1) **emoční labilita** – překvapivé a nečekané projevy chování, jedinec se vrací jako by k dětským vzorcům chování (plačtivost, upoutávání pozornosti vyrušováním, zlobením, náladovost, přecitlivělost k výtkám), sociální a emocionální problémy – frustrace spojovaná s neschopností plnit očekávání druhých
1) **odlišnosti v chování** (primárně jako součást obrazu LMD, sekundárně jako prožívání neúspěchu, výraz pocitu bezmoci vůči obtížím, tzv. obranné mechanismy):
- neklid, nesoustředěnost, nízká vytrvalost
- infantilita
- zvýšená vzrušivost
- vyhýbání se školní práci
- kompenzační chování (když není úspěšný tak šaškuje, vyrušuje, vytahuje se)
- agresivita a projevy nepřátelství (napětí z neúspěchu si jedinec odreagovává agresí
- úzkostné stažení do sebe (strach ze školy se projeví až psychosomatickými obtížemi)

**Lehká mozková dysfunkce (LMD)** 

Lehká mozková dysfunkce (dříve encefalopatie), někdy také označovaná jako drobné poškození mozku, souvisí s nezralostí CNS. K jejímu vzniku může dojít v průběhu: 

• **prenatálního** období — vlivem působení chemických, fyzikálních nebo biologických faktorů, infekce, kouření, alkohol, léky, nedostatek kyslíku…

• **perinatálního** období — jako důsledek nešetrného, dlouhotrvajícího a náročného porodu, vdechnuti plodové vody, pohmoždění hlavy…

• **postnatálního** období – zejména virová či horečnatá onemocnění, stravovací potíže v ranných vývojových obdobích. Příčinám je společné nedostatečné zásobování CNS kyslíkem, těžké zažívací potíže, infekční, horečnatá onemocnění / záněty středního ucha, zápal plic, … 

**Důsledkem poškození:** - pohybové: DMO

\- mentální: MR ( postižení intelektu a motoriky)

\- poruchy v psychomotorickém vývoji, poruchy chováni, problémy při vnímání řeči, pozornosti (při dobré inteligenci-minimální nebo žádný neuro1ogický nález) 



**Deficity funkcí**: 

`	`•	pozornost

•	jemná. motorika - projeví se v nepravidelném formování písmen, vedeni čáry, nepravidelných mezerách, nedodržování sloupců. . *.*

•	rozvoj řeči a výs1ovnosti

•	chápání vztahů v prostoru, poloha a orientace v prostoru

•	optické a akustické vnímání v časovém sledu

•	krátkodobá a dlouhodobá paměť pro psané a s1yšené řečové informace

•	schopnost intersenzorických úkonů, chápáni souvislosti mezi podněty

**Charakteristika syndromu:**

1\.	nesoustředěnost a těkavost 

2\.	zvýšená pohyblivost a neklid

3\.	nerovnoměrnost ve vývoji mentálních funkci

4\.	impulzivita a překotnost reakci

5\.	výkyvy nálad a duševní výkonnosti

6. tělesná neobratnost
6. poruchy ve vnímání a představivosti



















**20. otázka**

**Vyjmenujte nejčastější druhy SPU. Charakterizujte jednu z nich. Jaké jsou stávající formy péče o žáky s poruchami učení?**

*Poruchy učení jsou souhrnným označením různorodé skupiny poruch, které se projevují zřetelnými obtížemi při nabývání a užívání takových dovedností, jako je mluvení, porozumění mluvené řeči, čtení, psaní, matematické usuzování nebo počítání. Tyto poruchy jsou vlastní postiženému jedinci a předpokládají dysfunkci centrálního nervového  systému. I když se porucha učení může vyskytnout souběžně s jinými formami postižení (jako např. smyslové vady, mentální retardace, sociální a emocionální poruchy) nebo souběžně s jinými vlivy prostředí (např. kulturní zvláštnosti, nedostatečná nebo nevhodná výuka, psychogenní činitelé), není přímým následkem takových postižení nebo nepříznivých vlivů.* (Matějček 1993, s. 24)

`	`Jde sice o handicap celoživotní, ale při včasném zjištění poruch a kvalitní reedukační (nápravné) péči, podpoře člověka s touto poruchou, může dojít ke zmírnění či úplnému odstranění vzdělávacích obtíží.

`	`Na základě obecné definice specifických poruch učení (SPU) můžeme definovat ***následující specifické poruchy***:

- čtení (dyslexie)
- psaní (dysgrafie)
- pravopisu (dysortografie)
- počítání (dyskalkulie)
- kreslení (dyspinxie)
- hudebnosti (dysmúzie)
- schopnosti vykonávat složité úkony (dyspraxie)

**DYSORTOGRAFIE**



`	`Specifická porucha pravopisu, znemožňuje dítěti zapsání všech písmen ve správném pořadí včetně délek, měkkosti. Tato porucha často souvisí s dyslexií a dysgrafií. Její obraz se během vývoje dítěte mění. V počátcích školní docházky (1. – 3. ročník) se vyskytuje velké množství tzv. dysortografických chyb : vynechávky, záměny písmen, inverze, zkomoleniny, 

nesprávně umístěné nebo vynechané vyznačení délek samohlásek, chyby v měkčení. 

`	`Postupně a při kvalitní péči dělá dítě těchto chyb méně, ale na správné napsání potřebuje více času, než ostatní žáci. V časově limitovaných úkolech (diktáty či písemné prověrky) se dysortografické chyby znovu objevují, přibývají chyby pravopisné i v jevech, které si dítě osvojilo a umí je ústně bez obtíží a správně zdůvodnit. Proto je tak důležité poskytnout těmto žákům možnost ústního zkoušení i práci bez časového tlaku.

Dle typických znaků lze rozlišit dysortografii:

- *auditivní* (žáci mají problémy při zachycení pořadí jednotlivých hlásek ve slově, smysl slova však chápou¨
- *vizuální* (žák není schopen napsané chyby v textu správně identifikovat)
- *motorickou* (souvisí s namáhavostí a pomalostí vlastního aktu psaní)





**REEDUKACE SPU**

`	`Nápravné metody vycházejí z metod diagnostických, při nápravné práci stále zjišťujeme, jaký pokrok dítě udělalo a kdy můžeme pokročit dále. 

Zásady nápravné práce:

- na činnosti se podílejí všichni zúčastnění tj. dítě, rodiče, učitelé, terapeut
- za úspěšnou lze považovat činnost tehdy, dojde-li ke zlepšení situace dítěte jak v oblasti vzdělávací, tak z hlediska rozvoje jeho osobnosti
- k úspěchu vede pozitivní přístup k řešení problémů
- trpělivost, klid a optimistický výhled do budoucnosti
- nešetřit povzbuzením, pochvalou a oceněním za dobré výkony a snahu
- nedopustit, aby se dítě naučilo něčemu špatně
- málo a často
- využít zájmu dítěte
- hodně pohybu
- nepřipustit, aby u dítěte vznikl pocit méněcennosti
- vyloučit všechny rušivé předměty, aby se dítě mohlo dokonale soustředit
- spravedlivě hodnotit výkony dítěte
- spolupráce rodiny a školy



**FORMY PÉČE O ŽÁKY S PORUCHAMI UČENÍ**



`	`První ročník je klíčovým obdobím pro rozvoj osobnosti žáka i pro formování jeho vztahu ke škole a vzdělání jako celku. 

V současném přístupu lze pozorovat tyto základní možnosti péče:

- individuální péče prováděná v rámci vyučování učitelem kmenové třídy
- individuální péče prováděná učitelem, který je absolventem speciálního vzdělání
- třídy individuální péče
- cestující učitel
- specializované třídy pro žáky s poruchami učení
- speciální školy pro žáky s poruchami učení
- dětské psychiatrické léčebny
- individuální a skupinová péče v PPP, SPC










**21. otázka**

**Definujte poruchy chování a uveďte obecné znaky jejich nositelů.**

`	`Poruchy chování můžeme vymezit jako takové vzorce chování, které jsou v dané sociokulturní normě nežádoucí, nechtěné nebo až nepřijatelné. Z vývojového hlediska je lze pak charakterizovat jako odchylku v oblasti sociálních vztahů, kdy jedinec není schopen respektovat normy a psaná i nepsaná pravidla chování na úrovni odpovídající jeho věku. Schopnost dodržovat společenská pravidla souvisí s rozvojem psychických předpokladů. Ukazatel dosažení potřebné úrovně požadovaných schopností souvisí s pocitem viny a svědomí.

`	`V případě dětí a dospívajících lze za poruchové chování označit takové způsoby chování, u kterých můžeme pozorovat ***tyto obecné znaky***:

- nerespektování platné společenské normy (jedinec normy a pravidla chápe, ale není ochoten je akceptovat, nebo se jimi není schopen z různých důvodů řídit, např. neschopnost se ovládat, impulzivita)
- neschopnost navazovat a udržet přijatelné sociální vztahy ( v důsledku nižší míry empatie, egocentrismu, zploštělé emocionality)
- bezohlednost vůči okolí, zaměřenost na uspokojování vlastních potřeb bez ohledu na druhé
- chybějící svědomí a pocit viny.



















**22. otázka**

**Jaké faktory mohou zvyšovat pravděpodobnost vzniku a rozvoje poruch chování.**

`	`Příčiny vzniku a rozvoje poruch chování jsou multifaktoriální, význam pro vyšší pravděpodobnost rozvoje poruch chování mají následující **faktory a jejich vzájemná interakce:** 

1) ***biologické faktory***
- pohlaví
- věk
- dispozice na bázi temperamentových složek osobnosti
- úroveň mentálních schopností
- LMD, ADHD, ADD
1) ***psychické faktory***
- motivace a potřeby jedince
- seberealizace
1) ***sociální faktory***
- dysfunkce rodiny, anomální osobnost rodičů, psychické deprivace, subdeprivace, CAN
- vliv spoluvrstevnických skupin a part, zneužívání či závislost na psychoaktivních látkách a delikvence
- prostředí (větší města, sídliště, průmyslový charakter měst a vzdělanostní struktura obyvatel).



















**23. otázka** 

**Jak lze třídit poruchy chování z hlediska závažnosti pro společnost? Charakterizujte analogické znaky jednotlivých kategorií.**

`	`Poruchy chování dělíme dle stupně jejich nebezpečnosti pro společnost **do 3 skupin a to na:**

1) **disociální poruchy chování** – nespolečenské, nepřiměřené způsoby chování, jedná se o drobné společenské odchylky, které nejsou pro společnost závažné. Jsou zvládnutelné běžnými pedagogickými prostředky a ve většině případů není nutná účast speciálních institucí, metod a prostředků. K typickým poruchám chování, které sem můžeme řadit, patří např. lhavost, vzdorovitost, zlozvyky a často se jedná o projevy charakteristické pro určitá vývojová období (nástup do školy, puberta) nebo jsou průvodním jevem jiného primárního postižení (např. LMD, ADHD)
1) **asociální poruchy chování** – jedná se již o závažné poruchy chování, které mají určitý stupeň nebezpečnosti pro společnost, jedná se již o výrazné odchylky od společenské normy, morálky dané společnosti, ale jejich intenzitou ještě nejde o překročení právních předpisů. Důsledky jsou závažnější pro nositele a je nutná intervence specialistů a speciálních institucí. Poruchy chování mívají trvalejší charakter a často ústí v závažnější formy. Mezi typické poruchy chování, které lze do této kategorie začlenit, patří záškoláctví, útěky, závislost a zneužívání psychoaktivních látek.
1) **antisociální poruchy chování** – je zde vysoká míra společenské závažnosti a nebezpečnosti, jedná se o protispolečensky zaměřené činy, o porušování zákonných norem a jednání je spojeno s následnou sankcí. Náprava jedince je možná pouze prostřednictvím ústavní péče (výchovné ústavy, věznice). Mezi formy těchto poruch patří veškerá kriminalita, delikvence (krádeže, loupeže, vandalství, organizovaný zločin, terorismus či trestná činnost související s toxikomanií). 















**24. otázka**

**Definujte syndrom závislosti, popište její symptomy. Jaký je rozdíl mezi škodlivým užíváním a závislostí?**

`	`Syndrom závislosti lze definovat jako soubor psychických (kognitivních, emočních, behaviorálních) a somatických změn, které se rozvinuly v důsledku opakovaného užívání psychoaktivní látky. Syndrom závislosti se projevuje pro něj specifickými příznaky, ke kterým musí docházet po dobu jednoho měsíce, nebo opakovaně v průběhu kalendářních 

měsíců. V uvedeném období by se měly vyskytovat společně **tři či více s následujících symptomů:**

- silná touha nebo pocit nutkání získat látku
- zhoršená schopnost sebeovládání a kontroly ve vztahu k užívané látce 
- rozvoj abstinenčních příznaků
- průkazná zvýšená tolerance k účinku látky, k dosažení žádoucího účinku a k intoxikaci
- trvalé užívání látky navzdory škodlivým důsledkům v oblasti zdravotní, psychické i sociální, kterých si je jedinec vědom
- látka zaujímá přední místo v hierarchii zájmů a hodnot jedince

Vzhledem k rozdílným účinkům psychoaktivních látek se setkáváme s následným

**rozlišením závislosti na**:

1) *biologická (somatická)*, která je definována jako stav adaptace organismu na drogu, projevující se zvýšenou tolerancí a rozvojem abstinenčních příznaků při vysazení látky či omezení množství
1) *psychická,* která je definována jako potřeba užívat látku k vyvolání příjemných pocitů a k odstranění pocitů nepříjemných

**ŠKODLIVÉ UŽÍVÁNÍ** 

`	`U této poruchy se lze rovněž setkat s označením zneužívání (abúzus) psychoaktivní látky, při kterém dochází k poškozování zdraví. Jedná se o dlouhodobé užívání látky s následným **poškozením v oblasti**:

\- *somatické* (např. hepatitida jako důsledek požívání drog)

\- *psychické* (např. depresivní epizoda po předchozí opilosti)

`	`Abychom mohli diagnostikovat užívání látky jako škodlivé, musí být mimo jiné:

- jasný důkaz o tom, že příčinou somatického či psychického poškození je konkrétní látka
- doba, po kterou poškození trvá, je minimálně 1 měsíc, nebo opakovaně v průběhu jednoho roku
- v případě neužívání, vysazení nebo snížení množství látky nedochází k rozvoji abstinenčního syndromu








**PSYCHOAKTIVNÍ LÁTKA**	

`	`Návyková látka je každá chemická látka, která mění psychický stav a na kterou se může vytvořit návyk a závislost. Jejich zneužívání může vést k rozvoji duševních a behaviorálních poruch. Dle Mezinárodní klasifikace nemocí jsou tyto **látky uvedeny v 9 skupinách:**

- alkohol
- opioidy (např. opium, morfin)
- kanabinoidy (hašiš, marihuana)
- sedativa či hypnotika (zejména anxiolytika, parazol a barbituráty)
- kokain 
- stimulancia (amfetamin, metamfetamin – Pervitin, kofein)
- halucinogeny 
- tabák
- prchavá rozpouštědla (toluen)
- jiné psychoaktivní látky 






















**25. otázka**

**Jaké psychologické a sociální faktory mohou zvyšovat pravděpodobnost rozvoje závislosti?**

**	Příčiny vzniku závislostního chování jsou multifaktoriální. Ke vzniku a rozvoji mohou vést různé biologické a sociální faktory:

1) **genetické predispozice** (je prokázáno, že u jedinců z rodin, kde je otec alkoholik, je pravděpodobnost vzniku alkoholismu 10x vyšší, tj. dědičnost má na vztahu k alkoholu vliv)
1) **biologické predispozice** (fyziologické reakce – průběh metabolického zpracování)
1) **psychické faktory** (nižší míra sebekontroly a volních vlastností, sklony k sebepodceňování či naopak k přeceňování, osobnostní rysy, zvýšená úroveň aktivace, dráždivosti a lability)
1) **sociální faktory**
- vliv rodiny (dysfunkční rodina, anomalita rodičů, syndrom CAN)
- vliv sociální skupiny (party, subkultury, profese mající snazší přístup k látce)
- vliv životního prostředí (města, vybrané aglomerace, migrace obyvatel, vykořeněnost)
- sociální konformita (uchování a tvorba sociálních kontaktů a vazeb)
- nezaměstnanost



















**26. otázka**

**Definujte delikvenci. Vymezte nejdůležitější biologické a sociální faktory, které zvyšují pravděpodobnost vzniku a rozvoje kriminálního chování.**

`	`Delikvenci lze definovat jako formu společensky zvláště závažného nepřijatelného chování a delikventa jako jedince, který se takto vymezeného jednání dopustil či dopouští. Pojem delikvence je ve své podstatě právnickým hodnocením společensky nepřijatelného činu, který spočívá v porušování určitých legislativních norem konkrétního státu, přičemž toto jednání je následně sankcionováno. Delikvenci lze také chápat jako projev poruchy sociálně adaptačních schopností a dovedností. Odchylku od společenské normy lze relativně jasně definovat jako neschopnost plnit základní požadavky a očekávání společnosti. 

**FAKTORY ZVYŠUJÍCÍ PRAVDĚPODOBNOST KRIMINÁLNÍHO CHOVÁNÍ**

1) **biologické**
- pohlaví (častěji u mužů vlivem mužského pohlavního hormonu testosteronu – agresivita, větší význam dravého bezohledného chování pro seberealizaci)
- věk (nejčastěji do 30 let)
- vrozené dispozice na bázi temperamentových složek osobnosti (jedinci zvýšeně dráždiví, s vyšší impulzivitou a nižší mírou frustrační tolerance)
- úroveň mentálních schopností 
1) **sociální** 
- rodina
  - rodiče se sami dopouštějí asociálního a antisociálního chování
  - psychická deprivace, resp. subdeprivace
  - úplnost rodiny
  - syndrom CAN
- vliv spoluvrstevnických part a skupin (kritický juvenilní věk)
- zneužívání či závislost na psychoaktivních látkách
- dosažená úroveň vzdělání a postavení ve společnosti
- nízká úroveň až chybějící pracovní dovednosti, zkušenosti a návyky, nezaměstnanost
- prostředí (města, aglomerace, migrace)











**27. otázka** 

**Sociokulturní handicap a škola. Výchova a vzdělávání minorit, etnik. Adaptace imigrantů, jaké jsou hlavní psychosociální problémy v rámci školy?** 

`	`Člověk, který je v něčem odlišný, bývá hůře hodnocen a obtížněji akceptován. Odlišnost může vyvolávat nejistotu a i další nepříjemné pocity. Hranice, kdy se odlišnost mění v handicap, je dána aktuální společenskou normou. **Handicap představuje odchylku od normy***, která je tak velká, že se stává nepřijatelnou, a přináší proto znevýhodnění.* **Sociokulturní handicap vyplývá z odlišnosti sociální příslušnosti a s tím souvisejícího omezení v oblasti zkušeností, jež jsou jiné nebo nedostatečné.*** Teorie sociokulturního handicapu jsou založeny na předpokladu, že neúspěšnost těchto jedinců vyplývá z handicapu, který není ani organického, ani mentálního původu, ale souvisí s jejich příslušností ke kulturně odlišné menšině.

Jde tedy o problém daný působením jiných sociokulturních vlivů, odlišné socializace. Tito lidé jsou znevýhodněni pouze v určitém sociálním kontextu, jsou členy minority, která se od majority v různé míře liší - odlišnou identitou, jazykem, stylem života apod. Většinové společnosti se musí alespoň částečně přizpůsobit, přinejmenším především proto, aby v ní mohli bez výraznějších problémů existovat. Míra přizpůsobení je různá a závisí na mnoha faktorech. Většinová společnost zpravidla usiluje o to, aby se příslušníci minorit přizpůsobili co možná nejvíce.

`	`Škola se stává místem sociokulturní konfrontace dané odlišností socializace příslušníků minorit a většinové společnosti. Další teorie předpokládá, že školní instituce, které je žák nucen se podřídit, způsobuje jeho handicap, protože žákovi není přizpůsobena. Hovoří se o institucionálním handicapu. Příkladem jsou romští žáci v našich školách, kteří jsou doma vedeni ke všemu co je praktické, čeho lze hned dosáhnout a co má okamžité využití. Studium 

pak představuje vzdálenou nebo žádnou souvislost s praktickým uplatněním v životě.

Poznáním a pochopením základních kulturních odlišností romského etnika se učíme nejen toleranci vůči němu, ale především nám pomáhá v naší práci v oblasti výchovné a vzdělávací romských dětí. 

Některá specifika romské populace:

- **dominance muže v rodině (žena získává na vážnosti pouze s věkem a počtem dětí), uznávání fyzické síly**
- **slabá vůle, malá vytrvalost a trpělivost**
- **živý temperament, nervozita, vztek**
- **slabá schopnost zobecňovat a abstraktně myslet**
- **přeceňování vlastních výkonů**
- **negramotnost (odhaduje se až 30%), nízká úroveň dosaženého vzdělání a vysoká nezaměstnanost**
- **jazyková bariéra**
- **soudržnost rodiny, úcta ke starším**








**VZDĚLÁNÍ DĚTÍ SE SOCIÁLNÍM ZNEVÝHODNĚNÍM**

`	`Upravuje **zákon č. 561/2004 Sb.** ve znění pozdějších předpisů (školský zákon).

**Školský zákon i rámcové vzdělávací programy (RVP),** které vymezují závazné rámce vzdělávání pro jednotlivé etapy předškolního, základního a středního vzdělávání, **upravují i podmínky pro děti se speciálními vzdělávacími potřebami:**

- zákon podrobněji upravuje podmínky menšinového školství, zohledňuje Rámcovou úmluvu o ochraně národnostních menšin,
- zákon a RVP pro předškolní a základní vzdělávání respektují kulturní identitu romských dětí stejně jako u dětí jiných národností,
- zákon a RVP dále prohlubuje integraci žáků se specifickými potřebami do škol běžného typu, 
- zaručuje právo dítěte v posledním roce před zahájením povinné školní docházky na přijetí k předškolnímu vzdělávání a bezplatnost tohoto vzdělávání,
- povoluje zřizování přípravných tříd při ZŠ pro děti, které jsou  sociálně znevýhodněné

`	`**Hlavní náplní činnosti přípravných tříd je předcházet neúspěchům romských dětí a dětí se sociálním handicapem v počátcích jejich vzdělávání. Přípravné třídy navštěvují děti s odkladem povinné školní docházky a děti, které nechodí do mateřské školy.**

`	`Velmi potřebnou se ukázala funkce romského asistenta učitele (nově asistenta pedagoga). I nový školský zákon umožňuje se souhlasem krajského úřadu, zřídit ve třídě pro děti se speciálními vzdělávacími potřebami **funkci asistenta pedagoga**. Vyhláška MŠMT č. 73/2005 Sb., o vzdělávání dětí, žáků a studentů se speciálními vzdělávacími potřebami stanovuje hlavní úkoly jeho činnosti v § 7:

- pomoc žákům při přizpůsobování se školnímu prostředí,
- pomoc pedagogickým pracovníkům při výchovné a vzdělávací činnosti,
- pomoc při komunikaci se žáky,
- pomoc při spolupráci se zákonnými zástupci žáků a komunitou, ze které žák pochází.

`	`**Přítomnost asistenta pedagoga pomáhá dítěti v adaptaci na nové školní prostředí. Spolupráce asistenta a učitele učí děti novému pojetí mezilidských vztahů a toleranci mezi lidmi různých národností. Projevuje** **se ve zlepšení školní docházky romských dětí a komunikaci mezi pedagogy, žáky a rodiči. Asistent se podílí na mimoškolní zájmové činnosti dětí. Romové tak pomalu dospívají k poznání významu vzdělání pro své děti.** 

`	`**Cílem předškolního vzdělávání** také je rozvíjet osobnost dítěte, podporovat jeho tělesný rozvoj a zdraví, kompenzovat vývojové nerovnoměrnosti u dětí z rozdílného sociálně znevýhodněného prostředí (včetně jazykového), napomáhat v chápání okolního světa, motivovat je k poznávání a budoucímu učení, přibližovat mu dostupným způsobem normy a hodnoty, které společnost uznává. Vzdělávání však musí být důsledně vázáno k individuálně různým potřebám dětí a jejich možnostem, včetně specifických vzdělávacích potřeb. Předškolní vzdělávání založené na úzké spolupráci s rodiči může také plnit diagnostickou funkci.






Součástí edukačního procesu jedinců se sociálním znevýhodněním je volba speciálních metod, přístupů a forem práce. Jednou z těchto forem je i začlenění multikulturní výchovy do obsahu vzdělávání. **Multikulturní výchova** si klade za cíl pomocí vzdělávacích 

programů učit děti poznávat, chápat a respektovat i jiné národní kultury než svoji vlastní, vytvářet tolerantní postoje k různým národům a náboženstvím. Jde o průřezová témata, která jsou začleněna do RVP předškolního a základního vzdělávání.

`	`Multikulturní výchova žáků ve školách i v mimoškolní činnosti spočívá v rovném přístupu k jedincům z menšin a majoritní společnosti. Multikulturní výchova se promítá i do mezilidských vztahů ve škole, vztahů mezi učiteli a žáky, mezi žáky navzájem, mezi školou a rodinou, mezi školou a místní komunitou.

`	`Do obsahu vzdělávacího programu, kterým se realizuje multikulturní výchova, vstupují prvky globální a sociální výchovy, proto bývá také nazývána *interkulturní výchovou*.


