# Předmět: Psychologie jedinců s postižením 

# Kazuistika dítěte

## 09.12.2025 Ing. Jan Bednář


## Obsah

1. Anamnestické údaje ............................................................................................................. 3
2. Rodinné zázemí a školní úspěšnosti .................................................................................... 3
3. Návrhy a opatření ................................................................................................................ 4
4. Pokyny pro pedagoga v oblasti učení,výchovy, vzdělávání a spolupráce s rodinou a pediatrem ............................................................................................................................. 4

5. Vlastní pohled ...................................................................................................................... 4

Použitá literatura : ...................................................................................................................... 5


### 1. Anamnestické údaje

Chlapec narozen 17. 6. 2013 v České Lípě. Matka zdráva, otec s rodinou nežije. Dle zprávy
matky má dalších sedm sourozenců. Sledované dítě pochází z šestého těhotenství, jehož průběh
byl po celu dobu bez komplikací. Porod proběhl spontánně záhlavím v termínu v českolipské
nemocnici. Postnatální adaptace dobrá, novorozenec nekříšen a jeho porodní váha činila 2 950
g a porodní délka 49 cm. Kojen částečně do 2 let. Od narození byly u chlapce patrné vrozené
vývojové vady. Syndaktylie ( vrozená vada / malformace / charakterizovaná srůstem dvou nebo
více prstů) 2-3 prstu pravé ruky, hypoplazie ( nedostatečný vývoj ) pravé strany hrudního koše,
hypoplazie ( nedostatečný vývoj ) třetího žebra vpravo s následnou deformitou hrudníku, pravá
strana hrudního koše v semiflekčním ( částečném, mírném ohnutí ) postavení s omezenou
hybností později skoliotické ( deformita ) postavení páteře. Obtížná chůze, zakopává, sledován
neurologem v České Lípě, kde byla též stanovena diagnóza DMO a následná oligofrenie. Před
čtyřmi lety se přistěhoval do Duchcova. Navštěvuje ZVŠ v Duchcově. Dále opakovaně angíny
( infekční zánět krčních mandlí ) , respirační infekty, z dětských infekčních nemocí varicella (
plané neštovice ). Od narození enureza ( pomočování ), nyní noční tak 3 x do týdne, občas i
během dne, dále enkopreza ( opakované, mimovolné nebo úmyslné vyprazdňování stolice ) tak
l x za 14 dní bez předchozí abstipace ( zácpa ), tvrdí, že necítí nucení. Vyšetřen na ORL (
otorinolaryngologie - ušní, nosní a krční ) se závěrem hypacusis perceptiva bilat ( percepční
nedoslýchavost ).

V současné době se jedná o čtrnáctiletáho chlapce, drobnější asten.habitus ( štíhlý, subtilní ),
klidný, spolupracuje, kůže bez ekzémů, četná ložiska depigmentace ( ztráta přirozeného barviva
kůže, vlasů nebo očí ) po exkoriacích ( povrchové poranění kůže ) při opakovaných pádech.

Kostní věk probanta ( zkoumaná osoba ) dle RTG lokte, založen na osifikaci ( kostnatění )
kostního jádra, odpovídá kalendářnímu věku, epifyzární štěrbiny ( růstová chrupavka ) ještě
nejsou uzavřeny.

V současné době zjištěn konverg. Strabismus ( šilhání dovnitř ) , submandibulární uzliny (
uzliny pod čelistí ) nezvětšené, srdeční akce pravidelná, ozvy ohraničené, dýchání čisté, bez
vedlejších fenoménů, vzhledem k deformaci hrudníku hypoplazií ( neúplný růst ) 3. žebra
vpravo je vysoký stav pravé lopatky, která lehce odstoupá. Vzhledem k syndaktylii ( vrozená
vada ) prstů a postavení hrudního koše dochází k postupné hypotrofii ( zmenšení ) svalů celé
pravé ruky a flekční kontraktury ( omezení rozsahu pohybu kloubu ) u prstu. Vážné flexe (
zmenšený úhel mezi dvěma segmenty těla) v pravém zápěstí. Zkrácená nejistá chůze. Chlapec

### často zakopává.

### 2. Rodinné zázemí a školní úspěšnosti

Rodina neúplná, sociálně slabá. Chlapec nenavštěvoval jesle ani mateřskou školu z důvodu
špatné adaptability ( schopnost přizpůsobit se ) do kolektivu ostatních dětí a sociálních poměrů
v rodině. Jeho chování je celkově impulzivní až agresivní. Patrný stálý motorický neklid se
stoupající tendencí. Přetrvává zvýšená vázanost ( vázanost ) a impulzivní reakce na okolní
podněty. Vyjadřování simplexní ( jednoduchý ), kresba retardovaná ( opožďěná ) , snížená
úroveň zrakové diferenciace ( diferenciace ), výrazné potíže při slovní analýze ( rozklad celku
na menší ) a syntéze ( slučování ).


Aktuální intelektový výkon v pásmu oligofrenie ( mentální retardace ) následkem postnatálně (
po narození ) orgánového poškození mozku DMO ( dětská mozková obrna ) s celkovými
nedostatky ve vývoji osobnosti. Chlapec navštěvoval Zvláštní školu internátní a Praktickou
školu v Duchcově nyní Speciální školu Duchcov. Pro celkový stav intelektu a chování byl v září
2023 umístěn do psychiatrické léčebny v Lounech odkud ho matka vzala na revers asi za 3
týdny pobytu zpět do rodinné péče.

### 3. Návrhy a opatření

Pravidelné kontroly na neurologii, psychiatrii, ORL, RTG páteře, důsledný enuretický režim (
režimových a behaviorálních opatření, která se doporučují dětem trpícím enurézou / nočním
pomočováním / ) a úzká spolupráce s pediatrem ( dětským lékařem ). Vzhledem k motorickým
problémům je nutné omezení tělesné výchovy v rámci školní docházky. Komplexní péče o
postižené s kombinovanými vadami zaměřená nejen na postižené orgány, nýbrž na celou
osobnost postiženého dítěte i jeho životní prostředí. Takže nejen rehabilitace tělesná, ale i
výchovná s perspektivou budoucího úspěšného zařazení do společnosti prostřednictvím
chráněných pracovišť.

### 4. Pokyny pro pedagoga v oblasti učení, výchovy, vzdělávání a spolupráce

### s rodinou a pediatrem

Zabezpečit pedagogicky vhodné prostředí a to především prostředí výchovně dostatečné a
bohaté na výchovné podněty. Zamezit lhostejnost a odstranit nepřipravenost matky k výchově
postiženého dítěte. U sledovaného chlapce se především zaměřit na rozvoj citové oblasti
vnímání okolního světa, výchovných pracovníků a vrstevníků. V oblasti výuky zaměřit
pozornost na rozvoj praktických dovedností s ohledem na jeho individuální motorické
schopnosti. Soustředit pozornost na oblasti možností budoucího pracovního zařazení do
společnosti. Ve spolupráci s pediatrem pravidelně konzultovat průběh enurezis nocturno ( noční
pomočování ) a vyhodnocovat jednotlivá období s důrazem pochvaly, tzv. suchých nocí.
Zintenzivnit spolupráci s matkou a její důslednost nad dodržováním dohodnutých pravidel
výchovy, vzdělávání a životního režimu.

### 5. Vlastní pohled

Dle zjištěných údajů a mého názoru přispívají k celkově stagnujícímu zdravotnímu stavu
chlapce především špatné preventivní, rehabilitační, a sociální podmínky v rodině, kdy matka
nedůsledně a často s velkou dávkou lhostejnosti přistupuje k výchově, vzdělání a zlepšení
zdravotního stavu svého syna. Jeho citová ochablost zřejmě pramení z běžných vztahů mezi
sourozenci a matkou v soužití uvedené neúplné rodiny.

Vzhledem k uvedeným skutečnostem bych doporučoval alespoň částečnou internátní péči o
postižené dítě, kde by byl kladen důraz na výchovu i mimo vyučovací dobu, kde součástí
denního režimu by byla nezanedbatelnou součástí rehabilitace, vhodná strava, upravený pitný
režim a ubytování. Kde za celkovou úroveň výchovné a vzdělávací práce by odpovídal ověřený
fundovaný pracovník.

Současně s tímto by byly zabezpečeny pravidelné kontroly a terapie v odborných
zdravotnických zařízeních s prvotním důrazem na odstranění enurezis nocturno ( noční
pomočován ).Vždyť z tohoto důvodu bývá dítě často vyřazeno z kolektivu svých vrstevníků,


bývá posměchem ze strany svého okolí a tím dochází i k agresivním reakcím postiženého.
Podmínkou normálního udržení moče je schopnost dítěte ovládnout vlastní vůlí funkci
měchýřových svěračů. Je tedy nutné nacvičit souhru mechanismů signalizujících naplněný
močový měchýř a jeho vyprázdnění.

### Použitá literatura :

Volf V., Volfová H. Pediatrie. Praha : Informatorium 1996, s. 210.
ISBN 80-85427-87-7.
Kohlíček, J. Ledviny ve zdraví a nemoci. Praha : Avicenum 1981, s. 168.
Zand, J., Walton, R., Rountree, B. Velká kniha zdraví dítěte. Praha : Votobia 1997, s. 491.
ISBN 80-7198-337-6.
Hořejší, J. Lidské tělo. Bratislava : Gemini 1993, s. 336.
ISBN 80-7161-049-6.


